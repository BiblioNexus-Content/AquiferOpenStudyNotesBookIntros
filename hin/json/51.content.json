[
  {
    "content_id": 647011,
    "reference_id": 26427,
    "title": "कुलुस्सियों",
    "media_type": "Text",
    "index_reference": "51000000",
    "language": "hin",
    "content": "<p>कुलुस्सियों को लिखा गया पत्र, मसीह के बारे में कुछ सबसे गहन और उत्कृष्ट शिक्षाओं को जीवन के लिए कुछ अत्यंत बुनियादी निर्देशों के साथ जोड़ता है। नए नियम की किसी भी अन्य पुस्तक की तरह, कुलुस्सियों हमें याद दिलाता है कि एक मसीही प्रेम और आराधना में मसीह को हमेशा सर्वोच्च स्थान पर रखना चाहिए।</p><h1><span>प्रसंग</span></h1><p>कुलुस्से का शहर इफिसुस के पूर्व में लगभग 120 मील (193 किलोमीटर) की दूरी पर, एशिया प्रांत में (आधुनिक तुर्की में) स्थित था।</p><p>पौलुस ने इपफ्रास का <span>उल्लेख किया है, जिन्होंने पहली बार कुलुस्सियों को सूसमाचार सुनाया</span> (<a href=\"https://ref.ly/Col1:7\">1:7</a>)। इपफ्रास संभवतः पौलुस की तीन-वर्षीय सेवकाई के दौरान इफिसुस में परिवर्तित हुए थे। इफिसुस पूरे प्रांत के लिए वाणिज्यिक और सरकारी केंद्र था, जिसमें कुलुस्से भी शामिल था। लूका हमें बताते हैं कि पौलुस के इफिसुस में रहने के दौरान, “आसिया प्रांत के लोगों ने .&nbsp;.&nbsp;. प्रभु का वचन सुना” (<a href=\"https://ref.ly/Acts19:10\">प्रेरि 19:10</a>)। यद्यपि पौलुस ने कुलुस्से का दौरा नहीं किया था (<a href=\"https://ref.ly/Col2:1\">कुल 2:1</a>), वह इपफ्रास के आत्मिक “पिता” और इस प्रकार उनकी कलीसिया के आत्मिक “दादा” थे। इसलिए उन्होंने प्रेरितिक अधिकार और व्यक्तिगत देखभाल के साथ लिखा।</p><p>जब कुलुस्सियों की पत्री लिखी गई थी, इपफ्रास पौलुस से बंदीगृह में मिलने गए थे (<a href=\"https://ref.ly/Col4:12\">4:12</a>)। उन्होंने पौलुस को कुछ कठिनाइयों के बारे में बताया जिनका युवा कलीसिया सामना कर रही थी। वह विशेष रूप से कुलुस्से में कुछ झूठे शिक्षकों के बारे में चिंतित थे जो &quot;आत्मिक <span>प्रधानताओं</span> और <span>अधिकारों</span>&quot; (<a href=\"https://ref.ly/Col2:15\">2:15</a>) और &quot;इस संसार की आत्मिक सामर्थों&quot; (<a href=\"https://ref.ly/Col2:8\">2:8,</a><a href=\"https://ref.ly/Col2:20\">20</a>) के महत्व पर जोर दे रहे थे, और इस प्रकार मसीह की प्रधानता को कम कर रहे थे। पौलुस ने इन मुद्दों को संबोधित करने के लिए लिखा।</p><h1>सारांश</h1><p>कुलुस्सियों दो भागों में विभाजित है, जिसमें <a href=\"https://ref.ly/Col1:1-Col2:23\">अध्याय 1–2</a> धर्मशास्त्र पर केंद्रित हैं और <a href=\"https://ref.ly/Col3:1-Col4:18\">अध्याय 3–4</a> व्यावहारिक विषयों पर।</p><p>पौलुस के अभिवादन (<a href=\"https://ref.ly/Col1:1-Col1:2\">1:1–2</a>) के बाद धन्यवाद का भाग (<a href=\"https://ref.ly/Col1:3-Col1:14\">1:3–14</a>) आता है, <span>यह नए नियम के पत्रों की शुरुआत की एक सामान्य शैली है</span>। फिर, अपने मुख्य धर्मशास्त्रीय बिंदु को स्पष्ट करने के लिए, पौलुस मसीह की सर्वोच्चता के बारे में एक भजन का उल्लेख और रूपांतरित करते हैं (<a href=\"https://ref.ly/Col1:15-Col1:20\">1:15–20</a>), फिर एक व्यावहारिक अनुप्रयोग करते हैं (<a href=\"https://ref.ly/Col1:21-Col1:23\">1:21–23</a>), इससे पहले कि वह अन्यजातियों के प्रेरित के रूप में अपनी सेवकाई पर चर्चा करें (<a href=\"https://ref.ly/Col1:24-Col2:5\">1:24–2:5</a>)। <span>इसके बाद, वह फिर अपने मुख्य विषय पर लौटते हैं और कुलुस्सियों को प्रोत्साहित करते हैं कि वे प्रभु यीशु मसीह के प्रति अपनी वफ़ादारी बनाए रखें, जो उनके आत्मिक जीवन के लिए प्रबंध करता है </span>(<a href=\"https://ref.ly/Col2:6-Col2:15\">2:6–15</a>)। पत्र के धर्मशास्त्रीय<span> भाग का अंत इस चेतावनी के साथ होता है कि आत्मिक पूर्णता पाने के लिए नियमों और विधियों में अधिक न उलझें</span> (<a href=\"https://ref.ly/Col2:16-Col2:23\">2:16–23</a>)।</p><p>पत्र के अधिक व्यावहारिक भाग (<a href=\"https://ref.ly/Col3:1-Col4:18\">अध्याय 3–4</a>) <span>की शुरुआत, पाप से दूर होने और मसीह में नए जीवन को अपनाने के आह्वान से होती है</span> (<a href=\"https://ref.ly/Col3:1-Col3:11\">3:1–11</a>)। इसके बाद पौलुस मसीही समाज (<a href=\"https://ref.ly/Col3:12-Col3:17\">3:12–17</a>) और पारिवारिक जीवन (<a href=\"https://ref.ly/Col3:18-Col4:1\">3:18–4:1</a>) के लिए निर्देश देते हैं। <span>अंत में, वे प्रार्थना के प्रति समर्पित रहने की प्रेरणा देते हैं</span> (<a href=\"https://ref.ly/Col4:2-Col4:6\">4:2–6</a>) <span>और अपने सहयोगियों तथा अन्य मसीही विश्वासियों के बारे में उल्लेख करते हुए पत्र समाप्त करते हैं </span>(<a href=\"https://ref.ly/Col4:7-Col4:18\">4:7–18</a>)।</p><h1>लेखन की तिथि और अवसर</h1><p><span>कुलुस्सियों, इफिसियों, फिलेमोन और फिलिप्पियों के </span>पत्रों<span> को &quot;</span>बन्दीगृह पत्र<span>&quot; कहा जाता है-ये चारों </span>पत्र<span> उस समय लिखे गए थे, जब पौलुस यीशु मसीह का सुसमाचार प्रचार करने के कारण जेल में थे</span> (देखें <a href=\"https://ref.ly/Col4:18\">4:18</a>)। इफिसियों, कुलुस्सियों और फिलेमोन <span>की पत्रियाँ आपस में घनिष्ठ रूप से संबंधित हैं और संभवतः एक ही स्थान से और लगभग एक ही समय में लिखी गई थीं</span> (या तो रोम या इफिसुस—देखें <span data-bnType=\"resourceReference\" data-resourceId=\"Eph_BookIntro_Filament-1.6\" data-resourceType=\"TyndaleBibleDictionary\">इफिसियों पुस्तक परिचय, &quot;लेखन की तिथि और स्थान&quot;</span>)। <span>इन तीनों </span>पत्रों<span> में समान विषय और शब्दावली मिलती है और ये एक ही क्षेत्र के लोगों के लिए लिखे गए थे। </span>कुलुस्से, एशिया के रोमन प्रांत में इफिसुस से केवल 120 मील पूर्व में था और फिलेमोन कुलुस्से का निवासी था<span>।</span></p><p>पौलुस ने प्रत्येक बन्दीगृह पत्र में कुछ समान सहकर्मियों का उल्लेख किया। फिलेमोन को अपने पत्र में उन्होंने समझाया कि वह फिलेमोन के भगोड़े दास, उनेसिमुस को वापस क्यों भेज रहे थे। उनेसिमुस भी कुलुस्सियों को लिखे पत्र के साथ यात्रा कर रहा था (<a href=\"https://ref.ly/Col4:9\">4:9</a>)। कुलुस्सियों (<a href=\"https://ref.ly/Col4:7\">4:7</a>) और इफिसियों (<a href=\"https://ref.ly/Eph6:21\">इफि 6:21</a>) दोनों में, पौलुस ने कहा कि तुखिकुस कलीसियाओं को पौलुस की स्थिति के बारे में अधिक विस्तृत जानकारी देंगे। इसलिए तुखिकुस संभवतः वह दूत थे जिन्होंने इन तीन पत्रों को एशिया के उपद्वीप में उनके गंतव्यों तक पहुँचाया।</p><h1>झूठी शिक्षा</h1><p>पौलुस ने कुलुस्सियों को लिखा क्योंकि झूठे शिक्षक कलीसिया को परेशान कर रहे थे। कुलुस्से क्षेत्र एक प्रमुख रोमी मार्ग पर स्थित एक महत्वपूर्ण वाणिज्यिक केंद्र था, इसलिए शहर विभिन्न धर्मों और दर्शनशास्त्रों के विचारों के संपर्क में आया होगा। कई झूठी शिक्षाओं की तरह, &quot;कुलुस्सी विधर्म&quot; शायद उस समय प्रचलित विभिन्न दृष्टिकोणों और विचारों का मिश्रण था। हम इन झूठे शिक्षकों या उनकी विशेष शिक्षाओं के विवरण की पहचान नहीं कर सकते, लेकिन हम कुछ विशेषताएँ देख सकते हैं: (1)&nbsp;झूठे शिक्षक सब्त और नए चंद्रमा <span>पर्वों</span> के पालन पर जोर दे रहे थे (<a href=\"https://ref.ly/Col2:16\">2:16</a>), <span>जिससे संकेत मिलता है कि उनकी विचारधारा में कुछ यहूदी प्रभाव था।</span> (2)&nbsp;वे विभिन्न नियमों का पालन करने में व्यस्त थे, विशेष रूप से शरीर से संबंधित (संयमवाद) और (3)&nbsp;वे आत्मिक प्राणियों पर जोर देते थे, जो उस समय के कई धार्मिक आंदोलनों की विशेषता थी। मूल समस्या स्पष्ट है:<span> कि उनकी शिक्षा मसीह को हर धार्मिक अनुभव का केंद्र और मूल स्रोत नहीं मानती थी</span>। कोई भी शिक्षा या तत्व-ज्ञान जो ऐसा करने में विफल रहता है, वह सुसमाचार नहीं है।</p><h1>अर्थ और संदेश</h1><p><span>अपने पत्र में पौलुस </span>कुलुस्सियों<span> की युवा मसीही कलीसिया को प्रेरितों द्वारा दिए गए मसीह के सुसमाचार की ओर वापस ले जाने का प्रयास करते हैं। झूठी शिक्षाओं के प्रभाव का विरोध करने के लिए, पौलुस ने ज़ोर दिया है कि मसीह, आत्मिक और भौतिक, दोनों ही   सृष्टि में, सभी प्राणियों से सर्वोच्च हैं। यीशु ही वह हैं जिनमें स्वयं परमेश्वर की समपूर्णता निवास करती है। वह आत्मिक उन्नति के एकमात्र वास्तविक स्रोत हैं, और सभी सच्चे आत्मिक अनुभव उन्हीं से उत्पन्न होते हैं </span>(<a href=\"https://ref.ly/Col2:19\">2:19</a>)। <span>झूठे शिक्षक, मसीह के अलावा कुछ अन्य बात में नियमों पर ज़ोर दे रहे थे और इसका अर्थ था कि ये नियम आत्मिक रूप से कोई वास्तविक लाभ नहीं दे सकते थे</span> (<a href=\"https://ref.ly/Col2:23\">2:23</a>)। इस मामले में, पौलुस तर्क करते हैं, जोड़ने का मतलब घटाना है: <span>मसीह में कुछ जोड़ने का प्रयास वास्तव में हानि पहुँचाता है, क्योंकि यह उस सामर्थ्य को घटा देता है जो केवल मसीह के द्वारा मसीही जीवन जीने के लिए मिलती है</span>।</p><p>मसीह ने हमें परमेश्वर के साथ मेल कराया है जिसमें हम अब रहते हैं, इसलिए हमारी सभी आत्मिक आवश्यकताएँ मसीह के द्वारा पूरी होती हैं। सच्चे आत्मिक संतोष के लिए हमें किसी और व्यक्ति या किसी अन्य वस्तु की आवश्यकता नहीं है।</p><p><span>पौलुस कुलुस्सियों से आग्रह करते हैं कि वे रीति-रिवाज़ों और नियमों पर अधिक ध्यान न दें</span> (<a href=\"https://ref.ly/Col2:16-Col2:23\">2:16–23</a>)। इसके बजाय, सभी मसीहियों को मसीह की मृत्यु और पुनरुत्थान के साथ अपनी पहचान बनानी चाहिए (<a href=\"https://ref.ly/Col2:11\">2:11</a>, <a href=\"https://ref.ly/Col2:19-Col2:20\">19–20</a>; <a href=\"https://ref.ly/Col3:1-Col3:4\">3:1–4</a>) <span>और अपने विचारों तथा आचरण को प्रेरितों द्वारा प्रचारित सुसमाचार के अनुसार ढालना चाहिए</span>। <span>कुलुस्सियों की पत्री हमें यह स्मरण कराती है कि हमें अपनी आत्मिक यात्रा और कलीसिया के जीवन में और हमारे द्वारा किए जाने वाले सभी कार्यों में मसीह को सदा केंद्र में रखना चाहिए। मसीह के साथ किसी और चीज़ को जोड़ना, सच्चे मसीही विश्‍वास का विकृति रूप है।</span></p>",
    "associations": {
      "passage": [
        {
          "start_ref": "51001001",
          "start_ref_usfm": "COL 1:1",
          "end_ref": "51001001",
          "end_ref_usfm": "COL 1:1"
        }
      ],
      "resource": []
    }
  }
]