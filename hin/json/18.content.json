[
  {
    "content_id": 647028,
    "reference_id": 26394,
    "title": "अय्यूब",
    "media_type": "Text",
    "index_reference": "18000000",
    "language": "hin",
    "content": "<p>जब हमारे जीवन में कष्ट आते हैं, तो हम अक्सर पूछते हैं कि क्यों। लोग कभी-कभी कहते हैं कि यह इसलिए हुआ क्योंकि पीड़ित ने कुछ गलत किया था। अय्यूब की पुस्तक एक ऐसे व्यक्ति के कष्ट का मूल्यांकन करती है जिसने केवल इसलिए कष्ट उठाया <em>क्योंकि</em> वह निष्कलंक था। अय्यूब के मित्रों का मानना था कि वह किसी अज्ञात पाप का दोषी था। उन्होंने उसे मन फिराने के लिए मनाने की कोशिश की, लेकिन अय्यूब को पता था कि उसने पाप नहीं किया था, इसलिए उसने परमेश्‍वर से सवाल किया। अंत में, परमेश्वर प्रगट हुए, लेकिन उन्होंने अय्यूब को वह उत्तर नहीं दिए जो वह चाहता था। इसके बजाय, परमेश्वर ने अय्यूब का सामना किया, उसका दृष्टिकोण बदला, और उसे आशीष दिया।</p><h1>पृष्ठभूमि</h1><p>अय्यूब की पुस्तक, इस्राएल के राष्ट्र बनने से पहले, कुलपतियों के युग के आरंभ में घटित होती है। अब्राहम की ही तरह अय्यूब भी पशुओं और दासों में धनी था (देखें <a href=\"https://ref.ly/Job1:3\">1:3</a>; <a href=\"https://ref.ly/Job42:12\">42:12</a>; <a href=\"https://ref.ly/Gen12:16\">उत 12:16</a> ; <a href=\"https://ref.ly/Gen32:5\">32:5</a>)। वह अपने परिवार का याजक था, जैसा मूसा की व्यवस्था से पहले सामान्यतः होता था (देखें <a href=\"https://ref.ly/Job1:5\">1:5</a>; <a href=\"https://ref.ly/Job42:8\">42:8</a>; <a href=\"https://ref.ly/Gen4:4\">उत 4:4</a>; <a href=\"https://ref.ly/Gen8:20\">8:20</a>; <a href=\"https://ref.ly/Gen12:7-Gen12:8\">12:7–8</a>; <a href=\"https://ref.ly/Gen13:18\">13:18</a>; <a href=\"https://ref.ly/Gen15:9-Gen15:10\">15:9–10</a>; <a href=\"https://ref.ly/Gen26:25\">26:25</a>; <a href=\"https://ref.ly/Gen33:20\">33:20</a>; <a href=\"https://ref.ly/Gen35:1-Gen35:6\">35:1–6</a>; <a href=\"https://ref.ly/Gen46:1\">46:1</a>)। अय्यूब के समय में, शेबा के लोग और कसदी लोग घुमंतू लुटेरों के दल थे (<a href=\"https://ref.ly/Job1:15\">1:15</a>, <a href=\"https://ref.ly/Job1:17\">17</a>), न कि महत्वपूर्ण राजनीतिक और आर्थिक शक्तियां जैसे की कुलपतियों के युग के अंत में थे (तुलना करें <a href=\"https://ref.ly/Isa45:14\">यशा 45:14</a>; <a href=\"https://ref.ly/Joel3:8\">योएल 3:8</a>)। अय्यूब और उसके रिश्तेदारों द्वारा इस्तेमाल किए जाने वाले धन को <em>केसिटाह</em> कहा जाता था, जिसका उपयोग कुलपतियों के युग में किया जाता था (देखें <a href=\"https://ref.ly/Job42:11\">42:11</a>; <a href=\"https://ref.ly/Gen33:19\">उत 33:19</a>; <a href=\"https://ref.ly/Josh24:32\">यहो 24:32</a>)। केवल वह लोग जो जलप्रलय से पहले रहते थे (<a href=\"https://ref.ly/Gen1:1-Gen6:22\">उत 1–6</a>), और कुलपतियों (अब्राहम, इसहाक, और याकूब) ने अय्यूब जितना या उससे लंबा जीवन जिया था (देखें <a href=\"https://ref.ly/Job42:16\">42:16</a>; <a href=\"https://ref.ly/Gen5:3-Gen5:32\">उत 5:3–32</a>; <a href=\"https://ref.ly/Gen25:7\">25:7</a>; <a href=\"https://ref.ly/Gen35:28\">35:28</a>; <a href=\"https://ref.ly/Gen47:28\">47:28</a>; <a href=\"https://ref.ly/Gen50:26\">50:26</a>)। अय्यूब के साथ, हम इतिहास के आरम्भ की ओर लौटते हैं, जब मनुष्य ने सबसे पहले परमेश्वर को जानने और दुनिया को समझने के लिए संघर्ष किया था।</p><h1>सारांश</h1><p>अय्यूब की पुस्तक का गद्य परिचय (<a href=\"https://ref.ly/Job1:1-Job2:13\">अध्याय 1–2</a>) अय्यूब के कष्ट पर स्वर्ग का दृष्टिकोण प्रदान करता है और अधिकांश लेखन में दिए गए मानव संवाद का संदर्भ स्थापित करता है। अय्यूब एक धर्मी मनुष्य था, जिसकी परीक्षा लेने की अनुमति परमेश्वर ने शैतान को दी थी। स्वर्गीय न्यायालय में शैतान ने तर्क दिया कि यदि परमेश्वर अय्यूब से अपने आशीष हटा लें, तो वह “निश्चय ही तेरे मुंह पर तेरी निन्दा करेगा” (<a href=\"https://ref.ly/Job1:11\">1:11</a>)। इसके बजाय, अय्यूब ने प्रतिक्रिया दी &quot;यहोवा का नाम धन्य है!&quot; (<a href=\"https://ref.ly/Job1:21\">1:21</a>), और, &quot;क्या हम जो परमेश्वर के हाथ से सुख लेते हैं, दुःख न लें?&quot; (<a href=\"https://ref.ly/Job2:10\">2:10</a>)। परमेश्वर द्वारा अय्यूब की प्रशंसा सत्य सिद्ध हुई।</p><p>पाठक फिर स्वर्ग के न्यायालय से निकल कर मनुष्य की परिषद में प्रवेश करता है जहां अय्यूब के तीन मित्र उसके प्रति सहानुभूति प्रगट करने आते हैं। उनका सात दिन का मौन जागरण स्पष्ट रूप से अय्यूब को सांत्वना देने का एक वास्तविक प्रयास है (<a href=\"https://ref.ly/Job2:11-Job2:13\">2:11–13</a>)। हालांकि, जब अय्यूब अपना मौन एक कटु शिकायत के साथ तोड़ता है (<a href=\"https://ref.ly/Job3:1-Job3:26\">अध्याय 3</a>), तो उसके सलाहकार उसकी आलोचना करना और उसे दोषी ठहराना शुरू कर देते हैं। बहस के तीन दौरों में (<a href=\"https://ref.ly/Job4:1-Job27:23\">अध्याय 4–27</a>), उनकी बयानबाजी व्यंग्यात्मक टिप्पणियों से लेकर स्पष्ट आरोपों तक बदलती रहती है। अय्यूब के मित्र एक कड़ा धर्मवैज्ञानिक तर्क देते हैं: क्योंकि परमेश्वर धर्मी हैं, वह प्रत्येक व्यक्ति को उसके कर्मों के अनुसार पुरस्कार देते हैं; इसलिए, अय्यूब का कष्ट उसके द्वारा किए गए किसी कुकर्म का न्यायपूर्ण दण्ड होना चाहिए। अय्यूब उनके प्रत्येक भाषण का उत्तर इस बात पर जोर देकर देता है कि वह निर्दोष है और उसका कष्ट अनार्जित और अन्यायपूर्ण है।</p><p>अय्यूब और उसके मित्रों के बीच संवाद के तीन दौरों के बाद, एक काव्यात्मक अंतराल के द्वारा ज्ञान के एकमात्र स्रोत के रूप में परमेश्वर की स्तुति की गई है (अध्याय <a href=\"https://ref.ly/Job28:1-Job28:28\">28</a>)। अय्यूब जब अपने दुःख और धार्मिकता के बारे में अपना अंतिम कथन कहता है (<a href=\"https://ref.ly/Job29:1-Job31:40\">अध्याय 29–31</a>), उसके तीनों मित्र उसका साथ छोड़ देते हैं (<a href=\"https://ref.ly/Job32:1\">32:1</a>)। फिर एलीहू, एक नई वाणी, अय्यूब के कष्ट को समझाने के लिए मनुष्य के संघर्ष का नवीकरण करता है (अध्याय <a href=\"https://ref.ly/Job32:1-Job37:24\">32–37</a>)। अंत में, परमेश्वर अय्यूब को चुनौती देने के लिए आते हैं (अध्याय <a href=\"https://ref.ly/Job38:1-Job41:34\">38–41</a>)। अय्यूब की बात सुनने के बजाय, परमेश्वर उत्तर मांगते हुए ऐसे प्रश्न पूछते हैं जो उनकी शक्ति और संप्रभुता को दर्शाते हैं। अय्यूब प्रतिक्रिया में मन फिराता है और स्वीकार करता है कि उसके पास परमेश्वर से प्रश्न करने का अधिकार नहीं है (<a href=\"https://ref.ly/Job42:1-Job42:6\">42:1–6</a>)।</p><p>अंतिम गद्य खंड में (<a href=\"https://ref.ly/Job42:7-Job42:17\">42:7–17</a>), परमेश्वर अय्यूब की धार्मिकता और विश्वासयोग्यता की पुष्टि करते हैं, अय्यूब के मित्रों पर न्याय का निर्णय सुनाते हैं, और अय्यूब पर अपार आशीष बरसाते हैं।</p><h1>इतिहास के रूप में अय्यूब</h1><p>पुस्तक के आरम्भ में स्वर्गीय परिदृश्य और इसके समापन पर अलौकिक का प्रगट होना आधुनिक पाठक को अय्यूब की पुस्तक को एक काल्पनिक दृष्टांत के रूप में देखने के लिए प्रेरित कर सकता है। काव्यात्मक संवाद भी यह संकेत देते हैं कि यह केवल एक शुष्क ऐतिहासिक अभिलेख से कहीं अधिक है। इतिहास का वर्णन कविता की उड़ानों में भी उतने ही अच्छे से किया जा सकता है, जितना कि विस्तृत आख्यान में (तुलना करें <a href=\"https://ref.ly/Exod14:21-Exod14:31\">निर्ग 14:21–31</a>; <a href=\"https://ref.ly/Exod15:1-Exod15:12\">15:1–12</a>; <a href=\"https://ref.ly/Ps78:1-Ps78:72\">भज 78</a>; <a href=\"https://ref.ly/Ps105:1-Ps105:45\">105</a>)। बाइबिल के अन्य अभिलेख यह संकेत देते हैं कि अय्यूब का विवरण ऐतिहासिक है। यहेजकेल और याकूब दोनों ने अय्यूब को धार्मिकता और सहनशीलता का उदाहरण बताया (<a href=\"https://ref.ly/Ezek14:14\">यहेज 14:14</a>, <a href=\"https://ref.ly/Ezek14:20\">20</a>; <a href=\"https://ref.ly/Jas5:11\">याकू 5:11</a>)।</p><h1>लेखक और रचना की तिथि</h1><p>अय्यूब का लेखकत्व और रचना एक पहेली है। हालांकि इस कहानी में कुलपतियों के युग की पृष्ठभूमि है (लगभग 2000 ई.पू.), लेकिन इसकी रचना की तिथि बहुत बाद की प्रतीत होती है। टिप्पणीकारों ने ऐसी तिथियाँ सुझाई हैं जो इस्राएल के जंगल में भटकने के युग (<a href=\"https://ref.ly/Exod1:1-Num36:13\">निर्गमन—गिनती</a>) से लेकर बँधुआई से लौटने के बाद के युग (<a href=\"https://ref.ly/Ezra1:1-Neh13:31\">एज्रा—नहेमायाह</a>) तक फैली हुई हैं। अय्यूब की अंतिम रचना संभवत: राजतंत्र के दौरान हुई थी (<a href=\"https://ref.ly/1Kgs1:1-2Kgs25:30\">1–2 राजाओं</a>), जब <a href=\"https://ref.ly/Prov1:1-Prov31:31\">नीतिवचन</a> और <a href=\"https://ref.ly/Eccl1:1-Eccl12:14\">सभोपदेशक</a> जैसी अन्य बुद्धि की पुस्तकें एकत्रित की जा रही थी।</p><p>यदि हम यह स्वीकार कर लें कि अय्यूब एक ऐतिहासिक चरित्र था, तो भी हमें यह नहीं पता कि इसका लेखक कौन था, वह कहां रहता था, या फिर वह समाज के किस स्तर से था। लेखक एक ऐसा विद्वान प्रतीत होता है जो कहावतों (उदाहरण <a href=\"https://ref.ly/Job4:2\">4:2</a>; <a href=\"https://ref.ly/Job6:5-Job6:6\">6:5–6</a>), अलंकारिक प्रश्नों (उदाहरण <a href=\"https://ref.ly/Job21:29\">21:29</a>), और बोलने की कला में निपुण था। उसे वनस्पति एवं पशु जीवन, विदेशी संस्कृति, और कुलपतियों के युग सहित पुरातनता के बारे में भी पता था।</p><p>पुस्तक को निश्चित रूप से दिनांकित नहीं किया जा सकता है (1) न पुस्तक में उल्लिखित या निहित घटनाओं या लोगों के संदर्भ से (अय्यूब का सबसे पुराना उद्धरण बँधुआई के दौरान का है, <a href=\"https://ref.ly/Ezek14:14\">यहेजकेल 14:14</a>, <a href=\"https://ref.ly/Ezek14:20\">20</a>); (2) न पुस्तक में वर्णित धर्मशास्त्रीय विचारों के संदर्भ से जो अलग-अलग तिथियों की ओर इशारा करते हैं; और (3) न ही पुराने नियम की अन्य विषयवस्तु के प्रति इसके पाठगत संबंध के संदर्भ से (उदाहरण के लिए, तुलना करें <a href=\"https://ref.ly/Job3:3-Job3:10\">3:3–10</a>; <a href=\"https://ref.ly/Jer20:14-Jer20:18\">यिर्म 20:14–18</a>)। अय्यूब को समय के साथ कई अलग-अलग लोगों द्वारा संपादित किया गया हो सकता है।</p><h1>साहित्यिक विशेषताएं</h1><p>अय्यूब के प्राचीन समानांतर। अय्यूब की पुस्तक के प्राचीन निकट पूर्वी साहित्य में कई समानांतर हैं (निम्नलिखित समानांतरों की सूची जेम्स बी. प्रिचर्ड द्वारा संपादित,<em>पुराने नियम से संबंधित प्राचीन निकट पूर्वी ग्रंथ</em>, तीसरे संस्करण पर आधारित है। [प्रिंसटन: प्रिंसटन विश्वविद्यालय प्रेस, 1969]):</p><ul><li><p>कनानी &quot;राजा केरेट की कथा&quot; एक ऐसे राजा के बारे में बताती है जो प्राकृतिक आपदाओं की एक श्रृंखला में अपने परिवार को खो देता है; उसके ईश्वर एल उसके परिवार को पुनः स्थापित करते हैं।</p></li><li><p>मिस्र के दस्तावेज “आत्महत्या पर विवाद” (2000 ई.पू.) में एक ऐसे व्यक्ति के बारे में बताया गया है जो आत्महत्या के बारे में सोचता है और आशा करता है कि स्वर्ग की परिषद में कोई उसका मामला उठा लेगा। (अय्यूब की इच्छा थी कि वह कभी पैदा ही न हुआ होता, लेकिन वह आत्महत्या के बारे में कभी नहीं सोचता।)</p></li><li><p>मिस्र से ही &quot;सुवक्ता कृषक के विरोध&quot; (2200 ई.पू.) एक डकैती के शिकार की कहानी बताता है, जिसके साथ न्यायपूर्ण व्यवहार नहीं किया जाता है और वह स्थानीय अधिकारियों से अनुरोध करता है। पहले तो वह विनम्र रहता है, लेकिन जैसे-जैसे वह अपना मामला प्रस्तुत करता जाता है, उसकी भाषा अधिक कठोर होती जाती है।</p></li><li><p>बाबेल की कहानी &quot;मैं बुद्धि के प्रभु की स्तुति करूंगा&quot; में उच्च पद के एक पवित्र व्यक्ति के बारे में बताया गया है जो रोग से ग्रस्त हो जाता है और उसके मित्र उसका उपहास करते हैं। अय्यूब के विपरीत, यह व्यक्ति मानता है कि उसने अनजाने में कोई पाप किया है, संभवतः ऐसा कुछ जिसे उसने कभी गलत नहीं समझा था। अपनी बेगुनाही पर जोर देने के बजाय, वह अपने अपराध को स्वीकार करता है और दया की भीख मांगता है। इलाज के कई झाड़-फूंक के उपायों के बाद, उसका देवता उसके भाग्य को बहाल कर देता है। आभार में, वह अपने देवता की स्तुति के एक लम्बे भजन के साथ अपनी रचना समाप्त करता है।</p></li><li><p>बाबेल से &quot;बबेली ईश्वरीय न्यायतंत्र&quot; भी उसी संवाद रूप का उपयोग करता है जिसका उपयोग अय्यूब की पुस्तक में किया गया है: पीड़ित शिकायत करता है, और उसके मित्र फटकार के साथ जवाब देते हैं। दोनों पक्षों के तर्क अय्यूब में दिए गए तर्कों से उल्लेखनीय रूप से मिलते-जुलते हैं। लेकिन हम यहां महत्वपूर्ण अंतर भी देखते हैं: (1) &quot;बबेली ईश्वरीय न्यायतंत्र&quot; बहुदेववादी है, जबकि अय्यूब एकेश्वरवादी है; (2) इसका पीड़ित अपने विश्वास को त्यागने और आज्ञाकारिता को छोड़ने की धमकी देता है, भले ही वह अपने देवी और देवता से एक याचिका के साथ समाप्त करता है। अय्यूब प्रभु के प्रति लगातार प्रतिबद्ध बना रहता है (उदाहरण के लिए, <a href=\"https://ref.ly/Job13:15-Job13:16\">अय्यूब 13:15–16</a>)।</p></li></ul><p>इस्राएल के बुद्धि के साहित्य से संबंध। अय्यूब की पुस्तक में पुराने नियम के बुद्धि साहित्य के अन्य कृतियों का भाव है। अय्यूब के मित्र व्यवस्थाविवरण, इतिहास और नीतिवचन में बताई गई विचारधाराओं का अनुसरण करते हैं। वे तर्क देते हैं कि बुद्धि और धार्मिकता जीवन और समृद्धि की ओर ले जाते हैं, जबकि मूर्खता और दुष्टता मृत्यु और असफलता की ओर ले जाते है। अय्यूब भी सभोपदेशक के लेखक से सहमत होकर इस सिद्धांत के सरल, सार्वभौमिक अनुप्रयोग पर प्रश्न उठाता है।</p><h1>अर्थ और संदेश</h1><p>अय्यूब की पुस्तक पीड़ा का कारण नहीं समझाती है। यह इसका उद्देश्य नहीं है। लेकिन यह दर्शाती है कि पीड़ा जरूरी नहीं कि पाप के लिए परमेश्वर का दण्ड हो। अय्यूब को इस बात का उत्तर नहीं मिला कि अच्छे लोगों के साथ बुरा क्यों होता है, और न ही हमें।</p><p>पुस्तक का केन्द्रीय संघर्ष सृष्टिकर्ता की सत्यनिष्ठा और एक मनुष्य की सत्यनिष्ठा के बीच है। स्वर्ग और पृथ्वी विरोध में प्रतीत होते हैं। अय्यूब की बेगुनाही को नकारने में अय्यूब के तीन दोस्तों के साथ खड़ा होना बहुत आसान है, क्योंकि हम विभिन्न नए नियम के अनुच्छेदों का हवाला दे सकते हैं जो इस बात से इनकार करते हैं कि कोई भी इंसान धर्मी है (उदाहरण के लिए, <a href=\"https://ref.ly/Rom3:10\">रोम 3:10</a>, <a href=\"https://ref.ly/Rom3:23\">23</a>; <a href=\"https://ref.ly/Luke18:19\">लूका 18:19</a>)। अय्यूब की धार्मिकता सच्ची और पूर्ण है, हालांकि उसकी अपनी सच्चाई के प्रति उसका जुनून कभी-कभी आत्म-धार्मिकता की सीमा तक पहुँच जाता है। वह अपनी सत्यनिष्ठा की रक्षा करने में इतना अडिग हो जाता है कि वह परमेश्वर की अवहेलना करने के लिए तैयार प्रतीत होता है। अय्यूब के तीन मित्रों ने परमेश्‍वर के बारे में जो दृष्टिकोण प्रस्तुत किया जो कम से कम सतही तौर पर अधिक रूढ़िवादी है। ये सलाहकार कमजोर और काल्पनिक विरोधियों से कहीं अधिक हैं; वे पीड़ा को समझाने के बाइबिल के अधिकांश तरीकों का सही रूप से उपयोग करते हैं। लेकिन उनके अति-अभिमानपूर्ण अनुप्रयोग गलत साबित होते हैं। वे कर्मफल के एक <em>बराबरी के लेन-देन</em> के दृष्टिकोण पर जोर देते हैं, जिसमें लोगों द्वारा अनुभव की जाने वाली सभी अच्छाइयाँ और बुराइयाँ सीधे तौर पर उनके द्वारा कमाई या यथायोग्य होती हैं।</p><p>यह पुस्तक पुराने नियम के इस्राएल के विश्वास की मूल प्रतिबद्धताओं के अंतर्गत काम करती है। अय्यूब और अन्य सभी वक्ता आशीष और श्राप (<a href=\"https://ref.ly/Lev26:1-Lev26:46\">लैव्य 26</a>; <a href=\"https://ref.ly/Deut28:1-Deut28:68\">व्य.वि. 28</a>) और इस जीवन में बोने और काटने (<a href=\"https://ref.ly/Ps34:11-Ps34:22\">भज 34:11–22</a>; <a href=\"https://ref.ly/Gal6:7\">गला 6:7</a>; <a href=\"https://ref.ly/1Pet3:10\">1 पत 3:10</a>) के वाचा संबंधी विचारों को गंभीरता से लेते हैं। वें परमेश्वर क्यों धर्मियों को पीड़ित होने देते हैं (<em>ईश्वरीय न्यायतंत्र</em>) की समस्या के बाइबिल के रहस्योद्घाटन के दायरे से बाहर के समाधानों पर विचार भी नहीं करते (उदाहरण के लिए, पराभौतिक द्वैतवाद, बहुदेववादी तनाव या भौतिकवादी प्रकृतिवाद)। इसके बजाय, पुस्तक के वक्ता केवल बाइबिल आधारित उत्तरों की खोज करते हैं। वे पीड़ा का अर्थ इस प्रकार समझाते हैं (1) पाप का दण्ड (उदाहरण के लिए, <a href=\"https://ref.ly/Job4:7-Job4:9\">अय्यूब 4:7–9</a>); (2) पाप की ओर झुकने वाले नश्वर लोगों का अनिवार्य भाग्य (उदाहरण के लिए, <a href=\"https://ref.ly/Job15:14-Job15:16\">15:14–16</a>); (3) परमेश्वर का अनुशासन ( उदाहरण के लिए <a href=\"https://ref.ly/Job5:17-Job5:18\">5:17–18</a>; <a href=\"https://ref.ly/Job33:15-Job33:28\">33:15–28</a>; <a href=\"https://ref.ly/Job36:8-Job36:15\">36:8–15</a>; <a href=\"https://ref.ly/Prov3:11\">नीति 3:11</a>; <a href=\"https://ref.ly/Heb12:2-Heb12:13\">इब्रा 12:2–13</a>); (4) परमेश्वर की रहस्यमय योजना का हिस्सा (उदाहरण के लिए <a href=\"https://ref.ly/Job11:7-Job11:8\">अय्यूब 11:7–8</a>; <a href=\"https://ref.ly/Job37:19\">37:19</a>, <a href=\"https://ref.ly/Job37:23\">23</a>); या (5) एक स्वर्गीय विवाद को सुलझाने करने के लिए पृथ्वी पर लगाया गया एक परीक्षण (उदाहरण के लिए, <a href=\"https://ref.ly/Job1:6-Job1:12\">1:6–12</a>)।</p><p>क्योंकि “सूर्य के नीचे” का जीवन (सभोपदेशक देखें) सभी महान प्रश्नों के उत्तर देने के लिए एक बहुत छोटा क्षेत्र है, इसलिए लेखक पृथ्वी पर होने वाली घटनाओं के दिव्य आयाम को जानने के लिए स्वर्ग की अदालतों की ओर देखते हैं। लेकिन इसका जवाब वहां भी नहीं बताया गया है। परमेश्वर ने शैतान की चुनौती को सबसे पहले स्वीकार ही क्यों किया?</p><p>अंत में, अय्यूब की पुस्तक परमेश्वर को अय्यूब की निर्दोषता का बचाव करते हुए और पीड़ा के सहज स्पष्टीकरण को खारिज करते हुए दिखाती है। परमेश्वर अय्यूब की स्पष्टीकरण की मांगों को भी खारिज कर देते हैं। क्योंकि अय्यूब पूरे ब्रह्मांड को समझ नहीं सकता था, इसलिए उसे यह स्पष्टीकरण मांगना नहीं चाहिए कि उसकी पीड़ा उस व्यवस्था में कैसे ठीक बैठती है। दुनिया को उन शब्दों में नहीं समझाया जा सकता जिन्हें मनुष्य पूरी तरह समझ सके।</p><p>इस प्रकार अय्यूब की पुस्तक परमेश्व की एक जटिल तस्वीर प्रस्तुत करती है। वह शैतान के सुझाव को खारिज कर सकते थे, उन्हें कुछ साबित करने की जरुरत नहीं थी; फिर भी उन्होंने परीक्षण की अनुमति देने का फैसला किया, अंततः अपनी शक्ति को प्रदर्शित किया और मानव अय्यूब के माध्यम से शैतान को हरा दिया। परमेश्वर ने अय्यूब को कभी नहीं बताया कि पर्दे के पीछे क्या हो रहा है। इसके बजाय, परमेश्वर अय्यूब के दैवीय न्याय की सत्यनिष्ठा पर सवाल उठाने के अधिकार को चुनौती देते हैं (<a href=\"https://ref.ly/Job40:8\">40:8</a>)।</p><p>आपदाओं के दौरान जीने का तरीका केवल दृढ़ता से सहन करना नहीं है बल्कि परमेश्वर के सामने श्रद्धापूर्वक झुकना और उनकी सर्वोच्च भलाई पर भरोसा करना है। आपदा के दिन में, मनुष्य परमेश्वर की आराधना करके और उनके मार्गों की बुद्धि और न्यायसंगतता को स्वीकार करके प्रतिक्रिया दे सकता है, चाहे वह पीड़ा कितनी भी कठोर या उलझन कितनी भी गहरी हो। मनुष्य के कष्ट के लिए परमेश्वर के पवित्र उद्देश्य कभी-कभी छिपे रहते हैं। अंत में, अय्यूब अपनी पीड़ा के माध्यम से परमेश्वर के और करीब आ जाता है: &quot;मैंने कानों से तेरा समाचार सुना था, परन्तु अब मेरी आँखें तुझे देखती हैं&quot; (<a href=\"https://ref.ly/Job42:5\">42:5</a>)।</p>",
    "associations": {
      "passage": [
        {
          "start_ref": "18001001",
          "start_ref_usfm": "JOB 1:1",
          "end_ref": "18001001",
          "end_ref_usfm": "JOB 1:1"
        }
      ],
      "resource": []
    }
  }
]