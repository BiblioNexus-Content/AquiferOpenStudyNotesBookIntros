[
  {
    "content_id": 647018,
    "reference_id": 26439,
    "title": "2 यूहन्ना",
    "media_type": "Text",
    "index_reference": "63000000",
    "language": "hin",
    "content": "<p>दूसरा यूहन्ना नए नियम की सबसे छोटी पुस्तक है, जिसमें केवल तेरह पद हैं। प्राचीन काल में, पूरा पत्र एक सरकण्डे के <span>पत्र</span> पर समा जाता।<span> यूहन्ना के पहले पत्र ने सत्य में बने रहने, विश्वासियों से प्रेम करने और झूठे शिक्षकों से सावधान रहने के सिद्धांतों को विस्तार से बताया था। यह पत्र हमें इन सिद्धांतों को एक ठोस परिस्थिति में लागू करने का एक उदाहरण देता है।</span></p><h1>पृष्ठभूमि</h1><p>2&nbsp;यूहन्ना की पृष्ठभूमि 1&nbsp;यूहन्ना के समान है (देखें <span data-bnType=\"resourceReference\" data-resourceId=\"IJn_BookIntro_Filament-1.6\" data-resourceType=\"TyndaleBibleDictionary\">1&nbsp;यूहन्ना पुस्तक परिचय, “पृष्ठभूमि”</span>)। झूठे शिक्षक एशिया के उपद्वीप में यात्रा कर रहे थे और यीशु के बारे में एक विधर्म जिसे डॉसिटिज़्म के नाम से जाना जाता है, सिखा रहे थे। इन धोखेबाजों ने प्रेरिताई शिक्षा को अस्वीकार कर दिया कि ईश्वरीय मसीह, यीशु का एक भौतिक, मानव शरीर था और वे दूसरों को भी इसी तरह सोचने के लिए प्रेरित कर रहे थे। ये धोखेबाज शायद वे विधर्मी थे जिनका यूहन्ना अपने पहले पत्र में संकेत करते हैं। कलीसिया के कुछ सदस्य, इस शिक्षा से प्रभावित होकर, एक नया संप्रदाय बनाने के लिए अलग हो गए थे। प्रेरित यूहन्ना एशिया के उपद्वीप में विश्वासियों को उनके विश्वास में, यीशु मसीह के बारे में प्रेरिताई संदेश के सत्य की पकड़ में और एक-दूसरे के प्रति उनके प्रेम में मजबूत रहने के लिए प्रोत्साहित कर रहे थे।</p><h1>सारांश</h1><p>यह पत्र एक व्यक्तिगत पत्र है जो सबसे पहले एक अभिवादन (<a href=\"https://ref.ly/2John1:1-2John1:3\">1:1–3</a>) के साथ शुरू होता है, फिर लेखक अपनी इच्छाएँ (<a href=\"https://ref.ly/2John1:4-2John1:11\">1:4–11</a>) व्यक्त करते हैं। सबसे पहले, यूहन्ना चाहते हैं कि उनके पाठक सत्य में बने रहें और आपस में एक-दूसरे से प्रेम करें। वे विश्वासियों को झूठे शिक्षकों से सावधान करते हैं, जो उनके बीच आ सकते हैं और उन्हें प्रेरितों की यीशु मसीह के बारे में शिक्षा को बनाए रखने के लिए प्रोत्साहित करते हैं ताकि वे अपना पूरा प्रतिफल प्राप्त कर सकें। वह यह भी आदेश देते है कि झूठे शिक्षकों को अपने घरों या सभा में न आने दें और न ही किसी तरह से उनकी मदद करें। अगर वे ऐसा करते हैं तो इसका मतलब होगा कि वे उनके झूठ में भागीदार बन गए हैं। यूहन्ना पत्र को इस वादे के साथ समाप्त करते हैं कि वह जल्द ही आएँगे और कलीसिया से अभिवादन भेजते हैं।</p><h1>लेखक</h1><p>कुछ विद्वानों का मानना है कि इस पत्र (<a href=\"https://ref.ly/2John1:1\">1:1</a>) को लिखने वाले यूहन्ना कोई अन्य व्यक्ति थे, न कि प्रेरित यूहन्ना। हालांकि कई ठोस कारण हैं जो यह पुष्टि करते हैं कि इन पत्रों के लेखक प्रेरित यूहन्ना ही थे (देखें <span data-bnType=\"resourceReference\" data-resourceId=\"IJn_BookIntro_Filament-1.6\" data-resourceType=\"TyndaleBibleDictionary\">1&nbsp;यूहन्ना पुस्तक परिचय</span>, &quot;लेखक&quot;)।</p><h1>प्राप्तकर्ता</h1><p>2 यूहन्ना के प्राप्तकर्ताओं को एक “चुनी हुई महिला और .&nbsp;.&nbsp;. उसके बच्चे” (<a href=\"https://ref.ly/2John1:1\">1:1</a>) कहकर संबोधित किया गया है। यह किसी विशेष महिला, जिसका नाम किरिया हो सकता है और उसके जैविक (वास्तविक) बच्चों को संदर्भित कर सकता है (यूनानी शब्द किरिया, का अर्थ “महिला,” होता है और यह एक नाम भी हो सकता है)। हालाँकि, अधिक संभावना यह है कि यूहन्ना किसी विशेष स्थानीय कलीसिया (“चुनी हुई महिला”) और उसके सदस्यों (“उसके बच्चे”; तुलना करें <a href=\"https://ref.ly/1Pet5:13\">1&nbsp;पत 5:13</a>) की बात कर रहे थे। यदि ऐसा है, तो 2 यूहन्ना संभवतः एशिया के उपद्वीप में यूहन्ना की देखरेख में किसी कलीसिया को भेजा गया था।</p><h1>अर्थ और संदेश</h1><p>2&nbsp;यूहन्ना का संदेश दो पहलुओं में विभाजित है। पहला, मसीही समुदाय के सदस्यों को एक-दूसरे से प्रेम करना चाहिए (<a href=\"https://ref.ly/2John1:5\">1:5</a>)। इस प्रेम की अभिव्यक्ति यीशु की आज्ञाओं का पालन करने में होती है (<a href=\"https://ref.ly/2John1:6\">1:6</a>)। दूसरा, यूहन्ना कलीसिया को झूठे शिक्षकों के बारे में चेतावनी देता है, जिन्हें पहचानना, उनसे बचना और उनका बहिष्कृत करना आवश्यक है।</p><p>नए नियम की कई पत्रियाँ किसी न किसी प्रकार की झूठी शिक्षाओं का समाधान करने के लिए लिखी गई थीं। यह बात पौलुस के कई पत्रों पर लागू होती है, जैसे कि गलातियों (<a href=\"https://ref.ly/Gal1:6\">गला 1:6</a>), कुलुस्सियों (<a href=\"https://ref.ly/Col2:16-Col2:23\">कुलु 2:16–23</a>), 2 थिस्सलुनीकियों (<a href=\"https://ref.ly/2Thess2:1-2Thess2:3\">2 थिस्स 2:1–3</a>) और 1 तीमुथियुस (<a href=\"https://ref.ly/1Tim4:1\">1 तीमु 4:1</a>; <a href=\"https://ref.ly/1Tim6:20-1Tim6:21\">6:20–21</a>)।)। पतरस ने भी अपनी दूसरी पत्री झूठे शिक्षकों का विरोध करने के लिए लिखी (<a href=\"https://ref.ly/2Pet2:1-2Pet2:22\">2 पत 2:1–22</a>), और यहूदा ने भी इसी कारण से अपनी पत्री लिखी (<a href=\"https://ref.ly/Jude1:3-Jude1:4\">यहू 1:3–4</a>)। इसी प्रकार, यूहन्ना की पत्रियाँ भी उन झूठी शिक्षाओं, जैसे कि गूढ़ ज्ञानवाद और डॉसिटिज़्म के दुष्प्रभावों का प्रतिकार करने के लिए लिखी गई थीं, जो प्रारंभिक कलीसियाओं में फैल रही थीं।</p>",
    "associations": {
      "passage": [
        {
          "start_ref": "63001001",
          "start_ref_usfm": "2JN 1:1",
          "end_ref": "63001001",
          "end_ref_usfm": "2JN 1:1"
        }
      ],
      "resource": []
    }
  }
]