[
  {
    "content_id": 647020,
    "reference_id": 26441,
    "title": "यहूदा",
    "media_type": "Text",
    "index_reference": "65000000",
    "language": "hin",
    "content": "<p>यहूदा का संक्षिप्त पत्र एक ही उद्देश्य पर केंद्रित है: विश्वासियों को झूठी शिक्षाओं के प्रभाव से सावधान करना। यहूदा भटकाने वाले शिक्षकों की एक गंभीर तस्वीर प्रस्तुत करते हुए मसीह में विश्वासियों को विश्वास में दृढ़ बने रहने में सहायता करता है। ये शिक्षक घमण्डी, अनैतिक और लालची होते हैं और वे उस भयानक न्याय के लिए निर्धारित हैं, जो परमेश्वर ने उन सभी के लिए निर्धारित किया है जो उन्हें नकारते और चुनौती देते हैं। कौन ऐसे लोगों का अनुसरण करना चाहेगा जो उन्हें दण्ड की ओर ले जाते हैं? मसीहियत के बारे में बहुत विकृत धारणाओं वाली दुनियाँ में हमें झूठी शिक्षाओं के खतरों की याद दिलाने की आवश्यकता है।</p><h1>पृष्ठभूमि</h1><p>यहूदा ने इस पत्र को प्रारंभिक कलीसिया में झूठे शिक्षकों का सामना करने के लिए लिखा। यहूदा इस बात पर कम ध्यान केंद्रित करते हैं कि ये लोग क्या सिखा रहे थे, बल्कि इस बात पर कि वे कैसे जी रहे थे; यहूदा की आलोचना के केंद्र में यह आरोप है कि वे लम्पट प्रकृति के थे—<span>उन्होंने यह अनुमान लगाया कि मसीह में प्रकट हुआ परमेश्वर का अनुग्रह उन्हें जो चाहें, करने की स्वतंत्रता देती है (</span><a href=\"https://ref.ly/Jude1:4\">1:4</a><span>)। उन्हें किसी प्रकार की प्रभुता का सम्मान नहीं था (</span>देखें <a href=\"https://ref.ly/Jude1:8-Jude1:9\">1:8–9</a><span>), और वे कई पापपूर्ण व्यवहारों में लिप्त थे (</span><a href=\"https://ref.ly/Jude1:16\">1:16</a>, <a href=\"https://ref.ly/Jude1:19\">19</a><span>)। ये दुष्ट</span> व्यक्ति<span>, जो अपने आप को मसीह के अनुयायी बताते थे (</span>देखें <a href=\"https://ref.ly/Jude1:4\">1:4</a><span>), असल में प्रभु का इनकार कर रहे थे और इस कारण वे सभी लोगों की निंदा के लिए नियत थे, जो परमेश्वर के खिलाफ विद्रोह करते हैं।</span></p><h1>सारांश</h1><p>पत्र की शुरुआत के बाद (<a href=\"https://ref.ly/Jude1:1-Jude1:2\">1:1–2</a>), यहूदा उस स्थिति को समझाते हैं जिसने उनके पत्र को प्रेरित किया (<a href=\"https://ref.ly/Jude1:3-Jude1:4\">1:3–4</a>): झूठे शिक्षकों द्वारा उत्पन्न होने वाले खतरे के लिए आवश्यक था कि वह उस पत्र से बिल्कुल अलग प्रकार का पत्र लिखे जिसे उन्होंने लिखने की योजना बनाई थी।</p><p><a href=\"https://ref.ly/Jude1:5-Jude1:16\">1:5–16</a> में, यहूदा इन झूठे शिक्षकों के चरित्र पर विस्तार से चर्चा करते हैं। यह खंड <em>अ-ब-अ’</em> क्रम में <span>प्रकट होता है</span>। यहूदा पहले तीन शास्त्रीय उदाहरणों का उपयोग करके उस दण्ड की आज्ञा को दर्शाते हैं जिसका सामना झूठे शिक्षक करते हैं (<em>अ,</em><a href=\"https://ref.ly/Jude1:5-Jude1:10\">1:5–10</a>)। फिर वे उनके अधर्मी रवैये और व्यवहार के लिए उन्हें फटकारने के लिए तीन और शास्त्रीय उदाहरणों का हवाला देते हैं (<em>ब,</em><a href=\"https://ref.ly/Jude1:11-Jude1:13\">1:11–13</a>)। इस खंड के अंत में, वह यहूदी परंपरा का हवाला देते हुए अपने अभियोग को प्रमाणित करने के लिए उनकी निंदा पर लौटते हैं (<em>अ’,</em><a href=\"https://ref.ly/Jude1:14-Jude1:16\">1:14–16</a>)।</p><p>इसके बाद यहूदा सीधे अपने पाठकों से अपील करते हैं (<a href=\"https://ref.ly/Jude1:17-Jude1:23\">1:17–23</a>), उनसे आग्रह करते हैं कि वे परमेश्वर के सत्य को मजबूती से थामे रहें और उन विश्वासियों तक पहुँचें जो झूठे शिक्षकों का अनुसरण करने के लिए प्रेरित हो सकते हैं। पत्र एक उल्लेखनीय स्तुति गान के साथ समाप्त होता है (<a href=\"https://ref.ly/Jude1:24-Jude1:25\">1:24–25</a>)।</p><h1>लेखक</h1><p><span>यहूदा खुद की पहचान</span> &quot;याकूब का भाई&quot; के रूप में करते हैं (<a href=\"https://ref.ly/Jude1:1\">1:1</a>)। <span>यह याकूब शायद वही &quot;प्रभु का भाई&quot; है</span> (<a href=\"https://ref.ly/Gal1:19\">गला 1:19</a>; देखें <a href=\"https://ref.ly/Matt13:55\">मत्ती 13:55;</a> <a href=\"https://ref.ly/Mark6:3\">मर 6:3</a>), जो यरूशलेम की कलीसिया के मान्यता प्राप्त अगुवा बन गए (<a href=\"https://ref.ly/Acts15:13-Acts15:21\">प्रेरि 15:13–21</a>; <a href=\"https://ref.ly/Acts21:18\">21:18</a>) और याकूब का पत्र लिखा। इसलिए यहूदा भी यीशु के भाई थे (यहूदा को अंग्रेज़ी में &quot;जुडस&quot; भी कहा जाता है <a href=\"https://ref.ly/Matt13:55\">मत्ती 13:55;</a> <a href=\"https://ref.ly/Mark6:3\">मर 6:3</a>)। यहूदा और यीशु के अन्य भाइयों ने यीशु की पृथ्वी पर सेवकाई के दौरान उनका अनुसरण नहीं किया (<a href=\"https://ref.ly/John7:5\">यूह 7:5</a>), लेकिन पुनरुत्थान के बाद विश्वासियों में शामिल हो गए (देखें <a href=\"https://ref.ly/Acts1:14\">प्रेरि 1:14</a>; <a href=\"https://ref.ly/1Cor15:7\">1&nbsp;कुरि 15:7</a>) और पुनरुत्थित प्रभु के संदेश को फैलाने के लिए यात्रा की (<a href=\"https://ref.ly/1Cor9:5\">1&nbsp;कुरि 9:5</a>)।</p><h1>तिथि और गंतव्य</h1><p>हम यहूदा के बारे में बहुत कम जानते हैं, जिससे हम इस पत्र के लिए सही तारीख या गंतव्य का निर्धारण नहीं कर सकते। यह संभवतः ईस्वी 45 के बाद लिखा गया था, ताकि उस प्रकार की झूठी शिक्षा के विकसित होने का समय मिल सके, जैसा कि यहाँ वर्णित है। यह ईस्वी 90 के पहले लिखा गया होगा, क्योंकि उस समय तक यीशु के छोटे भाई भी बुज़ुर्ग हो गए होंगे। 2 पतरस और यहूदा के बीच घनिष्ठ संबंध यह संकेत देते हैं कि ये दोनों पत्र लगभग एक ही समय में लिखे गए होंगे (देखें <span data-bnType=\"resourceReference\" data-resourceId=\"IIPet_BookIntro_Filament-1.6\" data-resourceType=\"TyndaleBibleDictionary\">2&nbsp;पतरस पुस्तक परिचय, &quot;यहूदा के साथ संबंध&quot;</span>)।</p><h1>अर्थ और संदेश</h1><p>झूठे शिक्षक।&nbsp;विभिन्न प्रकार के झूठे शिक्षकों ने वर्षों से परमेश्वर के लोगों को परेशान किया है। यहूदा का पत्र समुदाय को नुकसान पहुँचाने की उनकी क्षमता का एक शक्तिशाली अनुस्मारक है और उनके भयानक भाग्य का स्पष्ट चित्रण प्रस्तुत करता है। यहूदा द्वारा झूठे शिक्षकों का वर्णन पुराने नियम और अन्य यहूदी परंपराओं का जमकर उपयोग करता है। यहूदा झूठे शिक्षकों की तुलना जंगल में विद्रोही इस्राएलियों से करता है (<a href=\"https://ref.ly/Jude1:5\">1:5</a>), परमेश्वर के खिलाफ विद्रोह करने वाले स्वर्गदूतों से (<a href=\"https://ref.ly/Jude1:6\">1:6</a>) और सदोम और गमोरा के पापियों से (<a href=\"https://ref.ly/Jude1:7\">1:7</a>)। झूठे शिक्षक कैन (देखें <a href=\"https://ref.ly/Gen4:1-Gen4:26\">उत्प 4</a>), बिलाम (देखें <a href=\"https://ref.ly/Num22:1-Num24:25\">गिन 22–24</a>) और कोरह की तरह हैं (देखें <a href=\"https://ref.ly/Num16:1-Num16:50\">गिन 16</a>)। <span>इन सभी उदाहरणों की तरह, झूठे शिक्षक भी प्रभु के विरोधी हैं और वे उसके न्याय का सामना करेंगे।</span></p><p>विश्वास की रक्षा करना।&nbsp;<a href=\"https://ref.ly/Jude1:3\">1:3</a> में, यहूदा संकेत करते हैं कि प्रारंभिक कलीसिया में एक मुख्य संदेश है जो मसीही विश्वास के आधार के रूप में कार्य करता है। पौलुस भी यही मानते हैं जब वह तीमुथियुस से आग्रह करते हैं कि “जो परमेश्वर ने तुम्हें सौंपा है <span>इस धरोहर की रखवाली कर</span>” (<a href=\"https://ref.ly/1Tim6:20\">1&nbsp;तीमु 6:20</a>; देखें <a href=\"https://ref.ly/2Tim1:14\">2&nbsp;तीमु 1:14</a>)।</p><p>मसीही होने का अर्थ है परमेश्वर में विश्वास रखना और दूसरों से प्रेम करना; इसका यह भी अर्थ है कि हम आनंदपूर्वक उस सत्य को स्वीकार करें जिसे परमेश्वर ने यीशु मसीह में प्रकट किया है। जब तक हम उस सत्य को स्वीकार नहीं करते जिसे परमेश्वर ने प्रकट किया है, तब तक हम वास्तव में परमेश्वर में विश्वास प्रकट नहीं कर सकते। इसी कारण, प्रारंभिक मसीहियों ने, यहाँ तक कि नए नियम के काल में भी, मसीही सत्य के आवश्यक सिद्धांतों को संक्षेप में प्रस्तुत करने के लिए विश्वास वचन (क्रीड) बनाए (उदाहरण के लिए, <a href=\"https://ref.ly/1Tim3:16\">1&nbsp;तीमु 3:16</a>)। ये विश्वास वचन प्रायः झूठी शिक्षाओं का खंडन करने के लिए तैयार किए गए थे।</p><p>यदि हम यहूदा के &quot;विश्वास की रक्षा&quot; करने के आह्वान को गंभीरता से लेना चाहते हैं, तो हमें यह समझना आवश्यक है कि वास्तव में यह विश्वास क्या है। बहुत से मसीही लोग अनावश्यक विषयों पर बहस में अधिक उर्जा लगाते हैं और विश्वास के मूल सिद्धांतों को भली-भांति सीखने में कम ध्यान देते हैं। केवल मूल बातों को सीखकर ही विश्वासी लोग दूसरों को अपना विश्वास स्पष्ट रूप से समझा सकेंगे और झूठी शिक्षाओं से मसीही सत्य की रक्षा कर सकेंगे।</p>",
    "associations": {
      "passage": [
        {
          "start_ref": "65001001",
          "start_ref_usfm": "JUD 1:1",
          "end_ref": "65001001",
          "end_ref_usfm": "JUD 1:1"
        }
      ],
      "resource": []
    }
  }
]