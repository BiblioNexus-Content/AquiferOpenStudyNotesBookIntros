# Study Notes - Book Intros (Tyndale)

## License Information

**Study Notes - Book Intros (Tyndale)** is based on and adapted from: _Tyndale Open Study Notes_, [Tyndale House Publishers](https://tyndaleopenresources.com/), 2019, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-16`) is provided under the same license.



--------------------------------

## प्रेरितों के काम (id: 27490)

प्रेरितों के काम की पुस्तक नए नियम में एक केन्द्रीय भूमिका रखती है: यह यीशु को नए मसीही समुदाय, और सुसमाचारों को शेष नए नियम से जोड़ती है। यह यहूदी और अन्यजाति दोनों ही परिवेशों में मसीही संदेश के प्रचार के लिए एक संदर्भ प्रदान करती है तथा सम्पूर्ण भूमध्यसागरीय क्षेत्र में सुसमाचार का विस्तार करने में पतरस और पौलुस की प्रमुख भूमिकाओं के बारे में बताती है। यह एक प्रबल संदेश का वृत्तान्त है, जिसकी पहुँच सभी तक है।

घटनास्थल
========

लूका ने एक ऐसे समय में लिखा जब यीशु मसीह का सुसमाचार यरूशलेम से लेकर सम्पूर्ण भूमध्यसागरीय जगत में फैल रहा था। लूका संभवतः एक अन्यजाति (गैर यहूदी) था, जिसके मसीहियों की उत्पत्ति पर लिखी गई सामग्री व्यापक जगत की आवश्यकताओं और दृष्टिकोण को ध्यान में रखती है।

लूका ने मसीह के संदेश की अपनी प्रस्तुति यीशु के जीवन के विवरण (लूका रचित सुसमाचार) से आरंभ की। प्रेरितों के काम की पुस्तक में, लूका वर्णन करता है कि मसीही विश्वास को कैसे भूमध्यसागरीय जगत के पार तक ले जाया गया।

लूका के लिए यह दिखाना आवश्यक था कि परमेश्वर का प्रेम और उसकी दया सभी लोगों तक पहुँचती है—जैसा पतरस ने कुरनेलियुस को बताया “परमेश्वर किसी का पक्ष नहीं करता,” ([10:34](https://ref.ly/Acts10:34))। मसीह ही एकमात्र उद्धारकर्ता है ([4:12](https://ref.ly/Acts4:12)), और हर कोई उद्धार तथा नया जीवन पाने के लिए उस पर विश्वास कर सकता है (देखें [16:30–31](https://ref.ly/Acts16:30-Acts16:31))। यहूदी मसीहियों की परमेश्वर का अनुग्रह स्वयं तक सीमित रखने की प्रवृत्ति होने के बावजूद, कलीसिया एक एकीकृत निष्कर्ष पर पहुँची कि अन्यजातीय भी परमेश्वर की प्रतिज्ञाओं में पूर्ण रूप से सम्मिलित हैं (देखें [15:1–31](https://ref.ly/Acts15:1-Acts15:31))। पापों से क्षमा और मसीह में नए जीवन का संदेश सब जातियों के लिए है।

सार
===

प्रेरित और मसीह के अन्य अनुयायी आत्मा से परिपूर्ण और महान आदेश को पूरा करने के लिए सशक्त हो गए थे ([मत्ती 28:18–20](https://ref.ly/Matt28:18-Matt28:20))। प्रेरितों के काम विशेष रूप से पतरस ([प्रेरितों के काम 1:1–12:25](https://ref.ly/Acts1:1-Acts12:25)) और पौलुस की ([13:1–28:31](https://ref.ly/Acts13:1-Acts28:31)) सेवकाइयों पर प्रकाश डालता है।

प्रेरितों के काम एक भौगोलिक रूपरेखा का अनुसरण करता है, जो [1:8](https://ref.ly/Acts1:8)पर आधारित है। मसीही संदेश और विश्वासियों के समुदाय का विस्तार यरूशलेम में ([1:1–8:3](https://ref.ly/Acts1:1-Acts8:3)), पलिश्तीन और सीरिया में ([8:4–12:25](https://ref.ly/Acts8:4-Acts12:25)), और सम्पूर्ण रोमी साम्राज्य के अन्यजातियों में हुआ ([13:1–28:31](https://ref.ly/Acts13:1-Acts28:31))। प्रेरितों के काम के यूनानी मूलपाठ का अंतिम शब्द है (एकोल्यूटॉस, “बिना रोक\-टोक के” [28:31](https://ref.ly/Acts28:31)) जो यहूदियों ([3:1–5:42](https://ref.ly/Acts3:1-Acts5:42)), सामरियों ([6:1–8:40](https://ref.ly/Acts6:1-Acts8:40)), “परमेश्वर का भय मानने वालों” ([8:26–40](https://ref.ly/Acts8:26-Acts8:40); [9:32–11:18](https://ref.ly/Acts9:32-Acts11:18)), और अन्यजातियों तक ([11:19–30](https://ref.ly/Acts11:19-Acts11:30); [13:1–28:31](https://ref.ly/Acts13:1-Acts28:31)) सुसमाचार के अबाधित प्रसार का स्मरण कराता है।

प्रेरितों के काम का उद्देश्य
============================

इतिहास। प्रेरितों के काम प्रारम्भिक सुसमाचार प्रसार से संबंधित लोगों, स्थानों, और घटनाओं का वर्णन करता है।

भूगोलिक क्षेत्र। प्रेरितों के काम संदेश को यरूशलेम से रोम तक ले जाए जाने को प्रदर्शित करती है ([1:8](https://ref.ly/Acts1:8); [9:15](https://ref.ly/Acts9:15))।

जीवन वृत्तांत। प्रेरितों के काम पतरस और पौलुस की सेवकाइयों पर प्रकाश डालता है, जो, याकूब सहित, आरम्भिक मसीही आंदोलन की अगुवाई करने वाले महत्वपूर्ण व्यक्ति थे। अन्य प्रभावशाली आरम्भिक मसीही—स्तिफनुस, फिलिप्पुस, और बरनबास भी—एक महत्वपूर्ण भूमिका निभाते हैं।

सुसमाचार प्रचार। प्रेरितों के काम इस बात के स्पष्ट उदाहरण देता है कि किस प्रकार मसीही अगुवों ने सुसमाचार को भिन्न\-भिन्न श्रोताओं तक प्रचार किया ( [2–5](https://ref.ly/Acts2:1-Acts5:42), [7](https://ref.ly/Acts7:1-Acts7:60), [10](https://ref.ly/Acts10:1-Acts10:48), [13](https://ref.ly/Acts13:1-Acts13:52), [22](https://ref.ly/Acts22:1-Acts22:30), [26](https://ref.ly/Acts26:1-Acts26:32)अध्यायों के उपदेशों पर ध्यान दें)। प्रेरितों के काम यह दिखाता है कि सुसमाचार सबके लिए है—न केवल यहूदियों के लिए किन्तु अन्यजातियों के लिए भी ([2:8–11](https://ref.ly/Acts2:8-Acts2:11); [8:26–40](https://ref.ly/Acts8:26-Acts8:40); [10:1–11:18](https://ref.ly/Acts10:1-Acts11:18)), और न केवल पुरुषों के लिए किन्तु स्त्रियों के लिए भी ([5:14](https://ref.ly/Acts5:14); [8:12](https://ref.ly/Acts8:12); [16:13–15](https://ref.ly/Acts16:13-Acts16:15); [17:4](https://ref.ly/Acts17:4), [12](https://ref.ly/Acts17:12), [34](https://ref.ly/Acts17:34); [18:26](https://ref.ly/Acts18:26); [21:9](https://ref.ly/Acts21:9))।

राजनीति। प्रेरितों के काम यहूदियों के ([4:8–12](https://ref.ly/Acts4:8-Acts4:12); [7:2–53](https://ref.ly/Acts7:2-Acts7:53)) और अन्यजातियों के ([24:10–21](https://ref.ly/Acts24:10-Acts24:21); [26:1–23](https://ref.ly/Acts26:1-Acts26:23)) सामने दृढ़ता से मसीही विश्वास का बचाव करता है। लूका ने तर्क दिया कि मसीहियत को उसी सुरक्षा का अधिकार था, जो यहूदी धर्म को मिलता था और यह कि इससे रोमी राज्य को कोई खतरा नहीं है ([18:14–16](https://ref.ly/Acts18:14-Acts18:16); [19:37](https://ref.ly/Acts19:37); [23:29](https://ref.ly/Acts23:29); [25:25](https://ref.ly/Acts25:25); [26:32](https://ref.ly/Acts26:32))।

लेखक
====

लूका, पौलुस का यात्रा साथी था (देखें [16:10](https://ref.ly/Acts16:10) तथा वहाँ दी गई पाद\-टिप्पणी) और वह पौलुस के अंत के वर्षों के समय उसके साथ था ([2 तीमु 4:11](https://ref.ly/2Tim4:11))। प्रेरितों के काम में अनेक खंड व्यक्तिवाचक सर्वनाम में दिखाई देते हैं (“हम”; [16:10–18](https://ref.ly/Acts16:10-Acts16:18); [20:5–15](https://ref.ly/Acts20:5-Acts20:15); [21:1–18](https://ref.ly/Acts21:1-Acts21:18); [27:1–28:16](https://ref.ly/Acts27:1-Acts28:16)), जो इस बात का संकेत देता है कि लूका, पौलुस की यात्राओं के उन भागों में उसके साथ था। कुलुस्सियों में, लूका को “प्रिय वैद्य” कहकर संदर्भित किया गया है, और उसे पौलुस के अनेक गैर\-यहूदी सहकर्मियों के रूप में सूचीबद्ध किया है ([कुलु 4:11–14](https://ref.ly/Col4:11-Col4:14); साथ ही देखें [फिलेमोन 1:24](https://ref.ly/Phlm1:24))। पौलुस, लूका का एक विश्वसनीय सहकर्मी और मित्र के समान, उससे प्रेम तथा उसका समर्थन करने के लिए आभारी था।

लूका प्रत्यक्षतः उस सुसमाचार का लेखक भी था, जो उसके नाम से है। ईश\-वैज्ञानिक\-संबंधी दृष्टिकोण दोनों पुस्तकों में स्थिरता के साथ दिखाई देते हैं। प्रत्येक पुस्तक छुटकारे में परमेश्वर के कार्य की ऐतिहासिक वास्तविकता, पवित्र आत्मा की भूमिका, प्रार्थना के मुख्य स्थान, स्वर्गदूतों के महत्व, और यीशु के जीवन तथा मसीही समुदाय में पुराने नियम की प्रतिज्ञाओं के पूर्ण होने पर प्रकाश डालती है। लूका ने परमेश्वर को अलौकिक उद्देश्य की पूर्ति के लिए इतिहास की दिशा को नियंत्रित करने वाले के रूप में देखा।

एक उत्तरदायी इतिहासकार के रूप में, लूका ने मसीहियत का आरंभ कैसे हुआ इसके सत्य का एक सटीक और व्यवस्थित विवरण देने का ध्यान रखते हुए, उत्तम ऐतिहासिक तरीकों का प्रयोग किया और अपनी प्रक्रियाओं का विस्तार से वर्णन किया ([लूका 1:1–4](https://ref.ly/Luke1:1-Luke1:4))। जहाँ अन्य स्रोत लूका के लेखन को सत्यापित कर सकते हैं, वही ये ऐतिहासिक विवरणों को संभालने में सावधान और सटीकता के साथ सिद्ध ठहरे हैं। लूका एक साहित्यिक कलाकार भी था, एक प्रतिभाशाली कथाकार, जिसने मसीही सेवकाई और समुदाय के विकास में परमेश्वर के हाथ को देखा और स्पष्ट रूप से उसे दिखाया है। वह पॉलीबियुस, “महान यूनानी इतिहासकारों में अंतिम” (100वीं शताब्दी ई. पू.), और यूसेबियुस, कलीसिया के प्रथम प्रमुख इतिहासकार (275–339ई. सन्. ) के बीच एक अत्यधिक महत्वपूर्ण ऐतिहासिक लेखकों में से एक है।

लेखन स्थान एवं तिथि
===================

वह वास्तविक स्थान जहाँ से प्रेरितों के काम को लिखा गया था, अज्ञात है, किन्तु संभवतः रोम था।

प्रेरितों के काम प्रायः 60 के दशक ई. सन्. के आरंभ और पौलुस के सहकर्मियों तथा यात्रा साथियों के अपेक्षित जीवन काल के अंत (80 के दशक ई. सन्.के मध्य में) के बीच कहीं दिनांकित है। कई विद्वानों ने 70 ई. सन्. के बाद की तिथि का चयन, यह तर्क देते हुए किया कि लूका ने मरकुस को अपने स्रोतों में से एक के रूप में उपयोग किया (यह मानते हुए कि मरकुस 60 के दशक के अंत में लिखा गया था)। हालाँकि, प्रेरितों के काम पौलुस के मुक़दमे के परिणाम का (लगभग 62 ई. सन्. ); प्रभु के भाई, याकूब की मृत्यु का (60 के दशक ई. सन्.के आरंभ में); रोम में आग लगने के पश्चात् नीरो द्वारा मसीहियों पर किए गए सताव का 64 ई. सन्. ; पतरस और पौलुस की मृत्यु का (लगभग 64–65 ई. सन्. ) और नीरो की (68ई. सन्. ); यहूदी विद्रोह का (66ई. सन्. ); या यरूशलेम के विनाश का (70ई. सन्. ) कोई उल्लेख नहीं करता है। प्रेरितों के काम पौलुस को घर में नज़रबंद करने के साथ समाप्त होता है (60–62ई. सन्. )। इस प्रकार एक वैध मामला बनाया जा सकता है कि लूका ने प्रेरितों के काम को 64 ई. सन्. से पहले लिखा। जो प्रेरितों के काम को 70 ई. सन्. के बाद का बताते हैं, वे उत्तर देंगे कि लूका ने इन घटनाओं को छोड़ दिया क्योंकि वे इस वृत्तान्त के उद्देश्य के लिए आवश्यक नहीं थीं (देखें [प्रेरितों के काम 1:8](https://ref.ly/Acts1:8); [9:15](https://ref.ly/Acts9:15); [28:31](https://ref.ly/Acts28:31))।

प्रापक
======

प्रेरितों के काम की पुस्तक एक द्वि\-भागीय रचना का दूसरा भाग है (देखें [लूका 1:1–4](https://ref.ly/Luke1:1-Luke1:4); [प्रेरितों के काम 1:1–2](https://ref.ly/Acts1:1-Acts1:2))। लूका ने लूका रचित सुसमाचार और प्रेरितों के काम दोनों ही थियुफिलुस को लिखे ([लूका 1:3](https://ref.ly/Luke1:3); [प्रेरितों के काम 1:1](https://ref.ly/Acts1:1)), जिसके नाम का अर्थ है “परमेश्वर से प्रेम करने वाला”। थियुफिलुस को “हे श्रीमान” शीर्षक से वर्णनित किया गया है ([लूका 1:3](https://ref.ly/Luke1:3)), जिसका उपयोग अन्य स्थान पर फेलिक्स और फेस्तुस जैसे रोमी राज्यपालों के लिए किया गया है ([23:26](https://ref.ly/Acts23:26); [24:2–3](https://ref.ly/Acts24:2-Acts24:3); [26:25](https://ref.ly/Acts26:25))। थियुफिलुस संभवतः लूका का संरक्षक और उपकारक रहा होगा। वह एक अन्यजातीय था, जिसने मसीही शिक्षा प्राप्त की थी ([लूका 1:4](https://ref.ly/Luke1:4))। लूका चाहता था कि उसे और अन्य लोगों को मसीही विश्वास तथा उसके भूमध्यसागरीय जगत में विस्तार की सटीक समझ हो जिस से कि वे मसीहियत के विषय में “सत्य के बारे में निश्चित” हों ([लूका 1:4](https://ref.ly/Luke1:4))।

साहित्यिक विशेषताएँ
===================

प्रेरितों के काम के लेख को ध्यानपूर्वक और सटीक रूप से प्रस्तुत किया गया है (उदाहरण के लिए, [11:28](https://ref.ly/Acts11:28); [18:2](https://ref.ly/Acts18:2)), और जानकारी की सटीकता की प्रायः पुरातत्त्व विद्या, भूगोलिक क्षेत्र, तथा संबंधित अध्ययनों द्वारा पुष्टि की गई है। लूका में ऐतिहासिक सटीकता और विस्तृत विवरण को स्पष्ट तथा नाटकीय विवरणों के साथ संयोजित करने का वरदान है (उदाहरण के लिए, [5:17–32](https://ref.ly/Acts5:17-Acts5:32); [12:1–17](https://ref.ly/Acts12:1-Acts12:17); [14:8–20](https://ref.ly/Acts14:8-Acts14:20); [16:11–40](https://ref.ly/Acts16:11-Acts16:40); [27:1–44](https://ref.ly/Acts27:1-Acts27:44))।

प्रेरितों के काम को पतरस, स्तिफनुस, याकूब, और पौलुस के सशक्त उपदेशों से बल मिलता है ([2:14–40](https://ref.ly/Acts2:14-Acts2:40); [7:2–53](https://ref.ly/Acts7:2-Acts7:53); [15:13–21](https://ref.ly/Acts15:13-Acts15:21); [22:3–21](https://ref.ly/Acts22:3-Acts22:21))। प्रेरितों के काम की विभिन्न साहित्यिक शैलियाँ उसकी सांस्कृतिक परिस्थितियों में अद्भुत रीति से उचित बैठती हैं। पतरस के पिन्तेकुस्त के दिन के उपदेश का एक प्रबल यहूदी व्यक्तित्व है ([2:14–40](https://ref.ly/Acts2:14-Acts2:40)), जब कि एथेंस में सुसंस्कृत यूनानी दार्शनिकों के समक्ष किया गया पौलुस का प्रचार यूनानी भाषण शैली के रूपों का उपयोग करता है ([17:22–31](https://ref.ly/Acts17:22-Acts17:31))। यह सभी विशेषताएँ पुस्तक की ऐतिहासिक सत्यता का, और साथ ही इसके लेखक के साहित्यिक कौशल का समर्थन करती हैं।

अर्थ तथा संदेश
==============

प्रेरितों के काम दिखाता है कि मसीही विश्वास वास्तव में इब्री शास्त्रों में दी गई परमेश्वर की प्रतिज्ञाओं को पूरा करता है ([2:16–36](https://ref.ly/Acts2:16-Acts2:36); [4:11–12](https://ref.ly/Acts4:11-Acts4:12); [10:42–43](https://ref.ly/Acts10:42-Acts10:43); [13:16–41](https://ref.ly/Acts13:16-Acts13:41); [17:30–31](https://ref.ly/Acts17:30-Acts17:31); देखें [लूका 24:25–27](https://ref.ly/Luke24:25-Luke24:27), [44–47](https://ref.ly/Luke24:44-Luke24:47))। वह यह भी दर्शाता है कि मसीह उद्धार लेकर आया ([8:35](https://ref.ly/Acts8:35); [10:36](https://ref.ly/Acts10:36); [16:17](https://ref.ly/Acts16:17), [30–31](https://ref.ly/Acts16:30-Acts16:31)), प्रार्थना परमेश्वर के राज्य को बढ़ाती है ([1:12–15](https://ref.ly/Acts1:12-Acts1:15); [2:1–4](https://ref.ly/Acts2:1-Acts2:4); [4:24–31](https://ref.ly/Acts4:24-Acts4:31); [12:5](https://ref.ly/Acts12:5)), और पवित्र आत्मा परमेश्वर के लोगों को उनकी सेवकाई पूरी करने के लिए सक्रिय तथा लैस करता है ([1:8](https://ref.ly/Acts1:8); [4:8](https://ref.ly/Acts4:8), [31](https://ref.ly/Acts4:31); [6:3](https://ref.ly/Acts6:3), [5](https://ref.ly/Acts6:5), [10](https://ref.ly/Acts6:10); [7:55](https://ref.ly/Acts7:55); [11:24](https://ref.ly/Acts11:24); [13:9](https://ref.ly/Acts13:9), [52](https://ref.ly/Acts13:52))।

प्रेरितों के काम उन व्यक्तियों के महत्व को दिखाता है, जिन्हें परमेश्वर ने अपना संदेश ले कर जाने तथा मसीह के विषय में गवाही देने के लिए चुना था। आरंभ में प्रेरितों—विशेषकर पतरस—ने यीशु के जीवन और उसकी सेवकाई के विषय में गवाही दी ([1:22](https://ref.ly/Acts1:22); [10:39–41](https://ref.ly/Acts10:39-Acts10:41); देखें [लूका 1:2](https://ref.ly/Luke1:2)) तथा मानवता को मुक्ति दिलाने की परमेश्वर की योजना में यीशु के महत्व की व्याख्या की ([2:40](https://ref.ly/Acts2:40); [3:15](https://ref.ly/Acts3:15); [4:33](https://ref.ly/Acts4:33); [10:42](https://ref.ly/Acts10:42))। बाद में, अन्य मसीही अगुवों ने अपने प्रभु के लिए गवाही देने के कार्य में हिस्सा लिया; स्तिफनुस और फिलिप्पुस अपने विश्वास के लिए साहसी गवाह होने के दो उत्कृष्ट उदाहरण हैं ([7:2–53](https://ref.ly/Acts7:2-Acts7:53); [8:4–40](https://ref.ly/Acts8:4-Acts8:40))। अन्य मसीहियों ने जैसे उन्हें अवसर मिला, अपने विश्वास को साझा किया (उदाहरण के लिए, [8:1–4](https://ref.ly/Acts8:1-Acts8:4); [11:19–21](https://ref.ly/Acts11:19-Acts11:21))। बाद में, परमेश्वर ने पौलुस को “अन्यजातियों और राजाओं, और साथ ही इस्राएल के लोगों तक \[अपना] संदेश ले जाने के लिए अपना चुना हुआ पात्र” बनने के लिए बुलाया ([9:15](https://ref.ly/Acts9:15); [22:1–21](https://ref.ly/Acts22:1-Acts22:21); [26:2–23](https://ref.ly/Acts26:2-Acts26:23))। पौलुस ने, पतरस के समान, प्रेरितों के काम में मसीह का एक प्रमुख गवाह होने की मुख्य भूमिका निभाई है।

प्रेरितों ने यह उद्घोषित किया कि यीशु की मृत्यु और पुनरुत्थान परमेश्वर की योजना में पवित्र शास्त्र की पूर्ति के लिए थे ([2:22–36](https://ref.ly/Acts2:22-Acts2:36); [3:15](https://ref.ly/Acts3:15); [4:27–28](https://ref.ly/Acts4:27-Acts4:28), [33](https://ref.ly/Acts4:33); [7:52](https://ref.ly/Acts7:52); [8:32–35](https://ref.ly/Acts8:32-Acts8:35); [10:38–43](https://ref.ly/Acts10:38-Acts10:43); [13:26–39](https://ref.ly/Acts13:26-Acts13:39))। यीशु को मानवजाति के छुटकारे के लिए नियुक्त किया गया था, इसलिए प्रेरितों का संदेश था, “प्रभु यीशु मसीह पर विश्वास कर तो तू बच जाएगा” ([16:31](https://ref.ly/Acts16:31))। परमेश्वर अपना अनुग्रह और क्षमा सभी को प्रदान करते हैं, और “यीशु मसीह के द्वारा जो सब का प्रभु है, शान्ति का सुसमाचार सुनाया” ([10:36](https://ref.ly/Acts10:36))।

अंततः, प्रेरितों के काम की पुस्तक यह दर्शाती है कि किसी प्रकार का विरोध यीशु मसीह के सुसमाचार को फैलने से नहीं रोक सकता। इस सुसमाचार के वाहकों को कारावास, शारीरिक हानि, और यहाँ तक कि मृत्यु का भी सामना करना पड़ा। फिर भी, यरूशलेम के एक कमरे में एकत्रित हुए एक छोटे से समूह से यह संदेश ([1:12–14](https://ref.ly/Acts1:12-Acts1:14)) रोमी जगत में फैले यहूदियों और अन्यजातियों तक फैल गया। वास्तव में, यह पुस्तक बाइबल के समय के सबसे बड़े शहर, रोम में पौलुस द्वारा स्वतंत्र रूप से सुसमाचार सुनाते हुए समाप्त होती है ([28:30–31](https://ref.ly/Acts28:30-Acts28:31))।

प्रेरितों के युग का घटनाक्रम
============================

प्रेरितों के युग की घटनाओं को दिनांकित करना कठिन है, क्योंकि उस समय के विषय में कुछ ही सटीक कथन दिए गए हैं। हम कई घटनाओं की तिथियों को रोमी जगत की ज्ञात तिथियों के साथ तुलना करके जान पाते हैं।

घटनाएँ 30 से 50 ई. सन्. तक। हम रोमी स्रोतों से यह जानते हैं कि हेरोदेस अग्रिप्पा I की मृत्यु 44 ई. सन्. में हुई ([प्रेरितों के काम 12:23](https://ref.ly/Acts12:23)), इस कारण उसका प्रेरित याकूब को फांसी देना और पतरस को बंदीगृह में डालना ([12:2–17](https://ref.ly/Acts12:2-Acts12:17)) प्रायः उस तिथि से पूर्व हुआ होगा।

अगबुस ने जिस अकाल की भविष्यद्वाणी की थी वह सम्राट क्लौदियुस के शासन काल में यहूदिया पर पड़ा ([11:28–29](https://ref.ly/Acts11:28-Acts11:29))। जब अन्ताकिया की कलीसिया ने यरूशलेम की कलीसिया को अकाल सहायता भेजी थी, तब बरनबास और पौलुस को वहाँ धन पहुँचाने को नियुक्त किया गया था ([11:29–30](https://ref.ly/Acts11:29-Acts11:30))। पौलुस के मन फिराने के पश्चात यरूशलेम की यह उसकी दूसरी यात्रा थी। यहूदी इतिहासकार जोसीफुस ने अकाल का समय 46 और 48 ई. सन्. के बीच दिनांकित किया।

जब पौलुस अपनी दूसरी सेवकाई यात्रा पर कुरिन्थुस में था, तब गल्लियो अखाया का राज्यपाल था ([18:12](https://ref.ly/Acts18:12))। शहर डेल्फ़ी के निकट की गई खोज में पाए गए एक शिलालेख से ज्ञात होता है कि गल्लियो का कार्यकाल 51–52 ई. सन्. था। यह घटना [18:12–17](https://ref.ly/Acts18:12-Acts18:17) संभवतः गल्लियो के कार्यकाल के आरंभ में हुई थी। पौलुस ने इसके कुछ ही समय पश्चात्, संभवतः 52 ई. सन्. की ग्रीष्म ऋतु या शरद ऋतु में कुरिन्थुस छोड़ दिया। पौलुस ने अठारह महीने कुरिन्थुस में व्यतीत किए थे ([18:11](https://ref.ly/Acts18:11)), इसलिए संभवतः वह वहाँ 50 ई. सन्. के आरभ के समय में पहुँचा। उसके आगमन की तिथि की पुष्टि [18:2](https://ref.ly/Acts18:2)से होती है। जब पौलुस कुरिन्थुस आया, तब अक्विला और प्रिस्किल्ला को रोम से हाल ही में निर्वासित किया गया था। क्लौदियुस ने यहूदियों को 49 ई. सन्. में निष्कासित किया था।

घटनाएँ 50 से 70 ई. सन्. तक। पौलुस के कैसरिया में बंदीगृह में डाले जाने के समयकाल में फेस्तुस ने यहूदिया के राज्यपाल के रूप में फेलिक्स का स्थान लिया ([24:27](https://ref.ly/Acts24:27)), संभवतः 59 ई. सन्. की ग्रीष्म ऋतु में। यह घटना हमें प्रेरितों के काम की पुस्तक की अन्य सभी घटनाओं को दिनांकित करने में सहायता करती है। पौलुस को लगभग दो वर्ष पूर्व ([21:33](https://ref.ly/Acts21:33)) बंदी बना लिया गया था (57ई. सन्. में)। उस बसंत ऋतु के आरंभ में, पौलुस ने फिलिप्पी में फसह मनाया था ([20:6](https://ref.ly/Acts20:6); अप्रैल 57 ई. सन्. )। पौलुस ने हाल ही में यूनान में तीन महीने व्यतीत किए थे ([20:3](https://ref.ly/Acts20:3)), संभवतः 56–57 ई. सन्. की शीत ऋतु (देखें [1 कुरि. 16:6](https://ref.ly/1Cor16:6))। इसके पूर्व पौलुस ने इफिसुस में तीन वर्ष व्यतीत किए थे ([प्रेरितों के काम 20:31](https://ref.ly/Acts20:31); 53–56 ई. सन्. )।

फेस्तुस के 59 ई. सन्. की ग्रीष्म ऋतु में आगमन के पश्चात्, पौलुस पर तुरंत मुक़दमा चलाया गया और उसने कैसर की दोहाई दी ([25:1–12](https://ref.ly/Acts25:1-Acts25:12))। रोम की यात्रा अधिक संभावना है कि 59 ई. सन्. के शरद ऋतु में आरंभ हुई ([27:2](https://ref.ly/Acts27:2)) और 60 ई. सन्. के आरंभ में समाप्त हुई ([28:11–16](https://ref.ly/Acts28:11-Acts28:16))। पौलुस रोम में “पूरे दो वर्ष” रहा ([28:30](https://ref.ly/Acts28:30))। नया नियम पौलुस के मुक़दमे के परिणाम का कोई उल्लेख नहीं करता, किन्तु संभवतः उसे रिहा कर दिया गया था और नीरो के सताव के समय पतरस तथा कई अन्य लोगों के साथ उसे पुनः बंदी बनाया और मार दिया गया था (लगभग 64–65 ई. सन्. )।

यरूशलेम में, यीशु के भाई याकूब को यहूदी अधिकारियों ने 62 ई. सन्. में पथराव करके मार दिया (जोसीफुस लिखित, *एंटीक्विटीस* 20\.9\.1\)। कुछ ही समय पश्चात्, यरूशलेम की कलीसिया उस बर्बाद शहर को त्यागकर पेला, यरदन के पूर्व में दिकापुलिस के शहरों में से एक में बस गयी। इस प्रकार, जब यहूदियों और रोमियों के बीच में 66 ई. सन्. में युद्ध छिड़ गया, मसीही व्यापक रूप से इससे बच निकले। युद्ध 70 ई. सन्. में समाप्त हुआ, जब यरूशलेम और मंदिर नष्ट कर दिए गए।

घटनाएँ 70 से 100 ई. सन्. तक। नए नियम के लेखकों और अन्य मसीहियों ने यरूशलेम के विनाश के बाद के समय के कम ही अभिलेख छोड़े हैं। ऐसा संभव है कि मत्ती और लूका दोनों ने 70 ई. सन्. के बाद उन्हें लिखा, किन्तु उन्होंने 70 ई. सन्. के बाद हुई घटनाओं के विषय में नहीं लिखा। इसी प्रकार, प्रेरित यूहन्ना ने अपना सुसमाचार और तीन पत्रियाँ संभवतः 90 ई. सन्. के आसपास लिखे, किन्तु उन लेखों से हमें प्रथम शताब्दी के अंत के समय की कलीसिया की कुछ ही विशेष बातें ज्ञात होती हैं। यदि प्रकाशितवाक्य 90 के दशक ई. सन्.के आरंभ में लिखा गया था, तो यह हमें आसिया माइनर की कलसिया किन हालातों का सामना कर रही थी, उसकी एक झलक दिखाता है (देखें प्रकाशितवाक्य की पुस्तक का परिचय, “लेखन तिथि”)।

जिस समय प्रेरितों का युग समापन के समीप पहुँचा, भूमध्यसागरीय क्षेत्र के आसपास कलीसिया बढ़ी और उसका विकास हुआ, जैसा कि अंतिम प्रेरितों की मृत्यु के समय में जारी रहता तथा कलीसिया की अगुवाई का कार्यभार आने वाली पीढ़ियों को सौंप दिया गया था।

* **Associated Passages:** ACT 1:1

