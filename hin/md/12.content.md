# Study Notes - Book Intros (Tyndale)

## License Information

**Study Notes - Book Intros (Tyndale)** is based on and adapted from: _Tyndale Open Study Notes_, [Tyndale House Publishers](https://tyndaleopenresources.com/), 2019, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-14`) is provided under the same license.



--------------------------------

## 2 राजाओं (id: 647027)

2 राजाओं की पुस्तक उन प्रधानों से भरी हुई है, जिन्होंने अतीत से नहीं सीखा था। अपनी आत्मिक विफलता से, इन राजाओं ने स्वयं पर और अपने राष्ट्र पर विनाश ला दिया। हालांकि, ऐसे लोगों के शानदार उदाहरण भी हैं जिन्होंने परमेश्वर और उनके वचन को प्रथम रखा और उनके आशीषों का आनंद लिया जिसका परमेश्वर ने वादा किया था। राजाओं के जीवन का विवरण पढ़ना हमें उनकी गलतियों से बचने और उन आशीषों का आनंद लेने के लिए प्रेरित करता है जिसका वादा परमेश्वर उनसे करते हैं जो उनसे प्रेम और उनकी सेवा करते हैं।

पृष्ठभूमि
=========

2 राजाओं की पुस्तक इस्राएल के विभाजित राजतंत्र की कहानी को जारी रखती है, जहां पर 1 राजाओं का अंत हुआ, जिसमें अहज्याह इस्राएल के उत्तरी राज्य पर और यहोशाफात यहूदा के दक्षिणी राज्य पर शासन कर रहे थे। यह लेखा दोनों राज्यों के भाग्य को उनके अंत तक दर्शाता है\- 722 ई.पू. में उत्तरी राज्य, 586 ई.पू. में दक्षिणी राज्य।

सारांश
======

2 राजाओं की पुस्तक इस्राएल और यहूदा के राजाओं के शासन पर संरचित है। चार विभिन्न अवधियों को शामिल किया गया है: (1\) उत्तरी राज्य के तीसरे राजवंश के समापन वर्ष (853–841 ई.पू., [1:1–9:37](https://ref.ly/2Kgs1:1-2Kgs9:37)), (2\) उत्तरी राज्य के चौथे राजवंश का युग (841–752 ई.पू., [10:1–15:12\)](https://ref.ly/2Kgs10:1-2Kgs15:12), (3\) उत्तरी राज्य की गिरावट और पतन की अवधि (752–722 ई.पू., [15:13–17:41](https://ref.ly/2Kgs15:13-2Kgs17:41)), और (4\) दक्षिणी राज्य का अंतिम काल (722–586 ई.पू., [18:1–25:30](https://ref.ly/2Kgs18:1-2Kgs25:30))।

पुस्तक की शुरुआत एक दुर्घटना से होती है जिसके कारण इस्राएल के राजा अहज्याह की मृत्यु हो जाती है ([1:1–18](https://ref.ly/2Kgs1:1-2Kgs1:18)) और समाप्ति एलिय्याह के जीवन की घटना के साथ होती है, जब परमेश्वर ने उन्हें स्वर्ग में उठा लिया था ([2:1–12](https://ref.ly/2Kgs2:1-2Kgs2:12))।\| भविष्यद्वक्तता का लबादा, एलीशा को प्राप्त हुआ, जिनके आश्‍चर्यकर्म और सलाह अगले कई अध्यायों में हैं ([2:12–8:15](https://ref.ly/2Kgs2:12-2Kgs8:15); [9:1–10](https://ref.ly/2Kgs9:1-2Kgs9:10) देखें)।

यहूदा के राजाओं यहोराम और अहज्याह का शासन,([8:16–29](https://ref.ly/2Kgs8:16-2Kgs8:29)) विवरण को 841 ई.पू. के महत्वपूर्ण वर्ष की ओर ले जाता है, जब येहू ने राजा योराम और अहज्याह को मार डाला था। येहू ने ईजेबेल को, अहाब के परिवार के जीवित सदस्यों और उन हाकिमों को भी मार डाला जिन्होंने बाल की उपासना की थी ([9:11–10:29](https://ref.ly/2Kgs9:11-2Kgs10:29))। इस प्रकार येहू का अट्ठाईस वर्ष का शासन शुरू हुआ ([10:30–36](https://ref.ly/2Kgs10:30-2Kgs10:36))। उसी समय अतल्याह ([11:1–20](https://ref.ly/2Kgs11:1-2Kgs11:20)) ने यहूदा के सिंहासन को हड़प लिया और छह वर्ष तक शासन किया जब तक कि दाऊद की वंश के प्रति निष्ठावान लोगों ने युवा योआश को राजा नहीं बना दिया ([12:1–21](https://ref.ly/2Kgs12:1-2Kgs12:21))।

जुड़वें राज्यों ने एक समय के लिए समृद्धि का आनंद लिया ([14:23–15:7](https://ref.ly/2Kgs14:23-2Kgs15:7)), लेकिन उत्तरी राज्य ने बुराई करना जारी रखा और अपनी गिरावट में प्रवेश किया: जकर्याह की हत्या ([15:8–12](https://ref.ly/2Kgs15:8-2Kgs15:12)) के बाद शल्लूम, मनहेम, पकहयाह, पेकह, और होशे के छोटे शासनकाल आए ([15:13–17:2](https://ref.ly/2Kgs15:13-2Kgs17:2))। इस्राएल के अंतिम राजा, होशे (732–722 ई.पू.) ने मूर्खता से मिस्र पर विश्वास किया और अश्शूर के खिलाफ विद्रोह किया, जिससे सामरिया पर कब्जा हो गया और 722 ई.पू. में उत्तरी राज्य का अंत हो गया ([17:3–6](https://ref.ly/2Kgs17:3-2Kgs17:6))। इसके बाद लेखक इस्राएल के पतन के कारणों का आकलन करता है और सामरिया के फिर बसने का वर्णन करता है ([17:7–41](https://ref.ly/2Kgs17:7-2Kgs17:41))।

2 राजाओं का अंतिम भाग ([18:1–25:30](https://ref.ly/2Kgs18:1-2Kgs25:30)) यहूदा के भाग्य से संबंधित है। हिजकिय्याह को दबाव में रहते हुए भी प्रभु पर भरोसा करने के लिए याद किया जाता है ([18:5–6](https://ref.ly/2Kgs18:5-2Kgs18:6); [18:13–20:11](https://ref.ly/2Kgs18:13-2Kgs20:11)), और योशिय्याह को प्रभु की व्यवस्था के प्रति अपनी भक्ति के लिए प्रशंसा अर्जित होती है ([23:19](https://ref.ly/2Kgs23:19); [22:8–23:25](https://ref.ly/2Kgs22:8-2Kgs23:25))। हालांकि, इन दोनों राजाओं ने भी गंभीर गलतियाँ की ([20:12–19](https://ref.ly/2Kgs20:12-2Kgs20:19); [23:29–30](https://ref.ly/2Kgs23:29-2Kgs23:30); [2 इति 35:20–25](https://ref.ly/2Chr35:20-2Chr35:25) देखें)।

योशिय्याह की मृत्यु के बाद, यहूदा के अंतिम राजाओं ने वह किया जो प्रभु की दृष्टि में बुरा था, और दक्षिणी राज्य उजड़ गया और अंत में बाबेल के राजा नबूकदनेस्सर द्वितीय द्वारा नष्ट कर दिया गया ( [2 रा 23:31–25:21](https://ref.ly/2Kgs23:31-2Kgs25:21))। परमेश्वर के न्याय की भविष्यवाणी पूर्ण हो गई थी ( [यिर्म 38:17–23](https://ref.ly/Jer38:17-Jer38:23) देखें), और इस्राएल का गौरवशाली राज्य स्मृति के दायरे में चला गया था।

2 राजाओं की पुस्तक दो जोड़ी गई टिप्पणियों के साथ समाप्त होती है। पहली यरूशलेम के पतन के बाद यहूदा में हुई घटनाओं से संबंधित है ([2 रा 25:22–26](https://ref.ly/2Kgs25:22-2Kgs25:26))। दूसरी बाबेल में यहोयाकीन की बाद में हुई रिहाई का वर्णन करती है ([25:27–30](https://ref.ly/2Kgs25:27-2Kgs25:30))।

लेखकत्व और तिथि
===============

2 राजाओं की पुस्तक 1 राजाओं का विस्तार है, जो एक ही लेखक द्वारा लिखी गई है, जिसकी सटीक पहचान अज्ञात है। वह उन स्रोतों से अच्छी तरह से अवगत थे, जिन्होंने उन्हें इस्राएल के विभाजित राजतंत्र के एक विस्तृत इतिहास को रचने में सक्षम बनाया, और उनके पास मूसा के वाचा के प्रति लोगों की प्रतिक्रिया के आधार पर सफलताओं और विफलताओं के कारणों का मूल्यांकन करने के लिए अंतर्दृष्टि थी। यहूदा के बाद वाले इतिहास से उनके घनिष्ठ परिचय से यह संकेत मिलता है कि वह यरूशलेम में या यरूशलेम के निकट रहें होंगे और हो सकता है कि शहर के पतन का कारण बनने वाली कई घटनाओं के प्रत्यक्ष साक्षी रहे होंगे। वह यहोयाकीन की रिहाई के बारे में अंतिम लेख लिखने के लिए तब भी जीवित थे या नहीं, (561ई. पू. [25:25–30](https://ref.ly/2Kgs25:25-2Kgs25:30)) यह अनिश्चित है। यदि नहीं, तो यह वचन किसी 2 राजाओं से अच्छी तरह परिचित और प्राथमिक लेखक के समान मनोभाव वाले व्यक्ति ने जोड़ा था। एक कथन है कि 1–2 राजाओं के एकमात्र लेखक यिर्मयाह थे और उन्हें नबूकदनेस्सर के मिस्र के एक अभियान से लौटते समय बाबेल ले जाया गया था (लगभग 568 ई.पू. के आसपास) और वह वहाँ अच्छी तरह से अपने नब्बे के आयु तक जिए थे।

अंतिम अध्यायों में दिए गए विवरण के आधार पर, 2 राजाओं की अंतिम रचना 586 ई.पू. में यरूशलेम के पतन के तुरंत बाद होने की सबसे अधिक संभावना है, इस पुस्तक के अंतिम अंश को 562 ई.पू. में नबूकदनेस्सर द्वितीय की मृत्यु के कुछ ही समय बाद जोड़ा गया था।

कालक्रम
=======

द्वितीय राजाओं इस्राएल और यहूदा के राजाओं के बारे में कालानुक्रमिक जानकारी से भरी हुई है, लेकिन इस जानकारी में से कोई भी हमें पूर्ण तिथियाँ नहीं देती है। हम आसपास के देशों (अश्शूर, बाबेल और मिस्र) के अभिलेखों और खगोलीय गणना के साथ इस्राएल के अभिलेखों की तुलना करके पूर्ण तिथियाँ प्राप्त करते हैं। अभिलेखों के बीच उल्लेखनीय सामंजस्य पाया गया है, जो इस बात का प्रमाण है कि इस्राएल के लेख ऐतिहासिक रूप से सही और सटीक हैं।

अर्थ और संदेश
=============

विभाजित राजतंत्र के प्रत्येक राजा का मूल्यांकन परमेश्वर के प्रति उनकी विश्वासयोग्यता (या उसकी कमी) के आधार पर किया गया है। उन्होंने या तो "वह किया जो यहोवा की दृष्टि में ठीक था" या "वह किया जो यहोवा की दृष्टि में बुरा था।"

इस्राएल के राजा निरंतर रूप से बुरे थे। वे "नबात के पुत्र यारोबाम जिसने इस्राएल से पाप कराया था, उसके पापों के अनुसार वह करते रहे" ([13:2](https://ref.ly/2Kgs13:2), [11](https://ref.ly/2Kgs13:11); [14:24](https://ref.ly/2Kgs14:24); [15:9](https://ref.ly/2Kgs15:9); [17:2](https://ref.ly/2Kgs17:2))। यहूदा के कई राजाओं को इसी तरह की निंदा मिलती है (उदाहरण देखें, [8:18](https://ref.ly/2Kgs8:18))। मनश्शे को विशेष रूप से उसकी घोर मूर्तिपूजा और धर्मत्याग ([21:2–9](https://ref.ly/2Kgs21:2-2Kgs21:9)) के लिए दोषी ठहराया जाता हैं, और उसके उदाहरण का उसके बाद कई राजाओं ने अनुसरण किया है ([21:20](https://ref.ly/2Kgs21:20); [23:32](https://ref.ly/2Kgs23:32), [37](https://ref.ly/2Kgs23:37); [24:9](https://ref.ly/2Kgs24:9), [19](https://ref.ly/2Kgs24:19))।

हालांकि, "जो यहोवा की दृष्टि में ठीक है" वह करने के लिए यहूदा के कई राजाओं की सराहना की गई है ([12:2](https://ref.ly/2Kgs12:2); [14:3](https://ref.ly/2Kgs14:3); [15:3](https://ref.ly/2Kgs15:3), [34](https://ref.ly/2Kgs15:34); [18:3](https://ref.ly/2Kgs18:3); [22:2](https://ref.ly/2Kgs22:2))। ऐसे पुरुष भवन के रखरखाव और मरम्मत ([12:6–16](https://ref.ly/2Kgs12:6-2Kgs12:16); [22:3–7](https://ref.ly/2Kgs22:3-2Kgs22:7)) और परमेश्वर के वचन की आज्ञाओं के पालन के लिए चिंतित थे ([18:6](https://ref.ly/2Kgs18:6); [22:8–13](https://ref.ly/2Kgs22:8-2Kgs22:13); [23:1–3](https://ref.ly/2Kgs23:1-2Kgs23:3))। हिजकिय्याह और योशिय्याह को विशेष प्रशंसा मिली: हिजकिय्याह को प्रभु पर भरोसा करने और परमेश्वर के वचन का सम्मान करने के लिए ([18:5–6](https://ref.ly/2Kgs18:5-2Kgs18:6)) योशिय्याह को मूसा की व्यवस्था के प्रति उसके उच्च सम्मान के लिए ([23:25](https://ref.ly/2Kgs23:25))। निहितार्थ स्पष्ट है। परमेश्वर के लोगों को परमेश्वर के वचन के उच्च मानकों के अनुरूप जीवन व्यतीत करना है ताकि वे वह करें जो "परमेश्वर की दृष्टि में ठीक है" (तुलना करें [भज 119:9–11](https://ref.ly/Ps119:9-Ps119:11), [111](https://ref.ly/Ps119:111); [2 तीमु 3:16–17](https://ref.ly/2Tim3:16-2Tim3:17))।

भविष्यद्वक्ता एलिय्याह के अंतिम दिनों ([1:3–17](https://ref.ly/2Kgs1:3-2Kgs1:17); [2:1–11](https://ref.ly/2Kgs2:1-2Kgs2:11)) और एलीशा के शानदार सेवकाई ([2:12–25](https://ref.ly/2Kgs2:12-2Kgs2:25); [3:11–19](https://ref.ly/2Kgs3:11-2Kgs3:19); [4:1–7:2](https://ref.ly/2Kgs4:1-2Kgs7:2); [8:1–2](https://ref.ly/2Kgs8:1-2Kgs8:2)) को दी गई प्रमुखता दूसरों को परमेश्वर के वचन का प्रचार करने की आवश्यकता पर बल देती है ([प्रेरि 20:18–21](https://ref.ly/Acts20:18-Acts20:21); [2 तीमु 2:15](https://ref.ly/2Tim2:15); [4:2](https://ref.ly/2Tim4:2)) ताकि वे प्रभु के साथ वाचा के रिश्ते में आ सकें ([2 कु रि 3:4–6](https://ref.ly/2Cor3:4-2Cor3:6))।

अंत में, अच्छे राजाओं की विफलताएँ परमेश्वर के लोगों को दृढ़ रूप से प्रभु के प्रति विश्वासयोग्य होने और उनकी सेवा करने की याद दिलाती है। फिर उनके जीवन भलाई से भरे जा सकते हैं ([भज 84:11](https://ref.ly/Ps84:11); [रोम 14:7–8](https://ref.ly/Rom14:7-Rom14:8)), और जब वे न्याय के लिए परमेश्वर के सामने खड़े होंगे ([रोम 14:10–11](https://ref.ly/Rom14:10-Rom14:11); 2 [कुरि 5:10](https://ref.ly/2Cor5:10)), तो वह उन्हें पुरस्कार देंगे और प्रशंसा करेंगे ([2 तीमु 4:7–8](https://ref.ly/2Tim4:7-2Tim4:8); [प्रका 2:10](https://ref.ly/Rev2:10); [मत्ती 25:23](https://ref.ly/Matt25:23) देखें)।

* **Associated Passages:** 2KI 1:1

