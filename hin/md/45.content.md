# Study Notes - Book Intros (Tyndale)

## License Information

**Study Notes - Book Intros (Tyndale)** is based on and adapted from: _Tyndale Open Study Notes_, [Tyndale House Publishers](https://tyndaleopenresources.com/), 2019, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-14`) is provided under the same license.



--------------------------------

## रोमियों (id: 674252)

रोमियों को अब तक लिखे गए सबसे महान (धर्मशास्त्रीय) ईश्वरपरक दस्तावेजों में से एक माना जाता है। इस पत्र में, प्रेरित पौलुस शुभ समाचार की व्याख्या करते हैं—परमेश्वर का सर्वोच्च प्रकाशन जो उनके पुत्र, प्रभु यीशु मसीह के माध्यम से संसार को दिया गया है। पौलुस मानव की स्थिति, पृथ्वी पर हमारे जीवन के अर्थ, और आने वाले संसार के लिए हमारी आशा पर विचार करते हैं। वह हमें लगातार मसीह में प्रकट परमेश्वर के सत्य के मूलभूत सिद्धांतों की ओर ले जाते हैं, और वह हमें जीवन में आने वाली समस्याओं, असफलताओं, और विवादों से निपटने की शिक्षा देते हैं जो इस संसार की विशेषता हैं।

पृष्ठभूमि
=========

हमें यह नहीं पता कि सबसे पहले रोम में सुसमाचार कौन लाए। संभवतः यह संदेश रोम के उन यहूदी लोगों द्वारा अपने गृह नगर में पहुँचाया गया होगा जीनका परिवर्तिन पिन्तेकुस्त के दिन हुए थे जब परमेश्वर ने पहली बार अपनी आत्मा उंडेली थी (देखें [प्रेरि 2:10](https://ref.ly/Acts2:10))। कई "गृह कलिसियाएँ" जल्दी से उभर आई, जो मुख्य रूप से यहूदी धर्म से परिवर्तित लोगों से बनी थी।

ईस्वी 49 में, सम्राट क्लौदियुस ने रोम से सभी यहूदियों को निष्कासित कर दिया—जिसमें यहूदी मसीही भी शामिल थे (देखें [प्रेरि 18:2](https://ref.ly/Acts18:2))। हालांकि पौलुस ने कभी रोम का दौरा नहीं किया था ([रोम 1:13](https://ref.ly/Rom1:13)),पर अपनी यात्राओं में उन्होंने कुछ रोमी मसीहियों से मुलाकात की, जैसे प्रिस्किल्ला और अक्विला ([रोम 16:3–4](https://ref.ly/Rom16:3-Rom16:4); तुलना करें [प्रेरि 18:2](https://ref.ly/Acts18:2))।

क्लौदियुस का आदेश अंततः समाप्त हो गया, इसलिए जब तक पौलुस ने रोमियों को अपना पत्र लिखा, तब तक कई यहूदी मसीही रोम लौट चुके थे। हालांकि, उनकी अनुपस्थिति में, अन्यजाति मसीहियों ने रोम में मसीही समाज में नेतृत्व संभाल लिया था। इसलिए, जब पौलुस ने रोमी मसीहियों को लिखा (संभवतः लगभग ईस्वी 57 में), तो रोमी मसीही समाज दो प्रमुख गुटों में विभाजित था। अन्यजाति मसीही अब बहुसंख्यक दल बन गए थे, और वे स्वाभाविक रूप से पुराने नियम या व्यवस्था की मांगों के साथ निरंतरता के बारे में कम चिंतित थे, जितना कि उनके यहूदी भाई\-बहन। वे जाहिर तौर पर यहूदी मसीहियों को नीचा भी देखते थे (देखें [रोम 11:25](https://ref.ly/Rom11:25))। अल्पसंख्यक यहूदी मसीही, अपनी ओर से, अन्यजाति\-मसीही बहुसंख्यक के प्रति प्रतिक्रिया करते हुए व्यवस्था के कुछ पहलुओं का पालन करने पर जोर देते थे। पौलुस ने इस पत्र को रोमी मसीहियों को इस (धर्मशास्त्रीय) ईश्वरपरक और सामाजिक विभाजन को संबोधित करने के लिए लिखा, एक विभाजन जिसका हृदय यहूदी और मसीही विश्वास के बीच निरंतरता और असंगति का प्रश्न था।

सारांश
======

पत्र की प्रस्तावना में ([1:1–17](https://ref.ly/Rom1:1-Rom1:17)), पौलुस अपनी और अपने पाठकों की पहचान देते हैं ([1:1–7](https://ref.ly/Rom1:1-Rom1:7)), रोम के मसीहीयों के प्रति धन्यवाद व्यक्त करते हैं ([1:8–15](https://ref.ly/Rom1:8-Rom1:15)), और पत्र के विषय का परिचय देते हैं: "मसीह के बारे में सुसमाचार" ([1:16–17](https://ref.ly/Rom1:16-Rom1:17))।

इस सुसमाचार पर विस्तार से चर्चा करने से पहले, पौलुस सार्वभौमिक मनुष्य की पापपूर्णता की उस अंधेरी पृष्ठभूमि को प्रस्तुत करते हैं जो सुसमाचार को आवश्यक बनाती है। दोनों गैर\-यहूदी ([1:18–32](https://ref.ly/Rom1:18-Rom1:32)) और यहूदी ([2:1–3:8](https://ref.ly/Rom2:1-Rom3:8)) परमेश्वर के स्वयं के प्रकाशन से दूर हो गए हैं। सभी "पाप के वश में" हैं और जो कुछ वह करते हैं उससे परमेश्वर के साथ सही नहीं हो सकते ([3:9–20](https://ref.ly/Rom3:9-Rom3:20)) ।

इस आशाहीन स्थिति में सुसमाचार आता है, जो परमेश्वर के साथ सही होने का एक नया "तरीका" प्रकट करता है। परमेश्वर ने यह नया तरीका यीशु को पाप के लिए बलिदान के रूप में भेजकर प्रदान किया, और सभी मनुष्य इस बलिदान के लाभ विश्वास के द्वारा प्राप्त कर सकते हैं ([3:21–26](https://ref.ly/Rom3:21-Rom3:26))। [3:27–4:25](https://ref.ly/Rom3:27-Rom4:25) में, पौलुस विश्वास की प्रकृति और केंद्रीयता को उजागर करते हैं। वह दिखाते हैं कि विश्वास घमंड को बाहर करता है और यह यहूदियों और गैर\-यहूदियों दोनों को मसीह में परमेश्वर के अनुग्रह तक समान पहुंच प्रदान करता है ([3:27–31](https://ref.ly/Rom3:27-Rom3:31))। वह अब्राहम के संदर्भ के माध्यम से इन बिंदुओं को विकसित करते हैं ([4](https://ref.ly/Rom4:1-Rom4:25))।

[अध्याय 5–8](https://ref.ly/Rom5:1-Rom8:39) में, पौलुस उद्धार की सुनिश्चितता या सुरक्षा पर चर्चा करते हैं। विश्वासियों को परमेश्वर की महिमा में भागीदारी का आश्वासन ([5:1–11](https://ref.ly/Rom5:1-Rom5:11)) इस बात पर आधारित है कि यीशु मसीह ने आदम के पाप के भयानक प्रभावों को कैसे उलट दिया ([5:12–21](https://ref.ly/Rom5:12-Rom5:21))। न तो पाप ([अध्याय 6](https://ref.ly/Rom6:1-Rom6:23)) और न ही व्यवस्था ([अध्याय 7](https://ref.ly/Rom7:1-Rom7:25)) परमेश्वर को विश्वासियों के लिए अपने उद्देश्यों को पूरा करने से रोक सकते हैं। पवित्र आत्मा विश्वासियों को मृत्यु से मुक्त करते हैं ([8:1–17](https://ref.ly/Rom8:1-Rom8:17)) और उन्हें आश्वस्त करते हैं कि इस जीवन की पीड़ाएँ उन्हें उस महिमा से नहीं रोकेंगी जिसके लिए परमेश्वर ने उन्हें नियत किया है ([8:18–39](https://ref.ly/Rom8:18-Rom8:39))।

अच्छी खबर वास्तव में तभी "अच्छी खबर" हो सकती है जब मसीह का संदेश पुराने नियम में परमेश्वर की प्रतिज्ञाओं के साथ निरंतरता में पाया जाए। लेकिन इतने सारे यहूदियों का अविश्वास यह दिखा सकता है कि परमेश्वर की इस्राएल के लिए प्रतिज्ञाएँ पूरी नहीं हो रही हैं ([9:1–5](https://ref.ly/Rom9:1-Rom9:5))। इसलिए, [अध्याय 9–11](https://ref.ly/Rom9:1-Rom11:36) में, पौलुस यह प्रदर्शित करते हैं कि परमेश्वर अपनी प्रतिज्ञाओं के प्रति वफादार हैं। परमेश्वर ने कभी भी सभी यहूदियों को उद्धार का वादा नहीं किया था, बल्कि केवल एक अवशेष को ([9:6–29](https://ref.ly/Rom9:6-Rom9:29))। यहूदी स्वयं अपनी स्थिति के लिए जिम्मेदार हैं क्योंकि वे मसीह में परमेश्वर की प्रतिज्ञाओं की पूर्ति को मान्यता देने से इनकार करते हैं ([9:30–10:21](https://ref.ly/Rom9:30-Rom10:21))। फिर भी, परमेश्वर यहूदी विश्वासियों के एक अवशेष को वफादारी से संरक्षित कर रहे हैं ([11:1–10](https://ref.ly/Rom11:1-Rom11:10)), और परमेश्वर के पास अपने लोग इस्राएल के लिए अभी भी और अधिक सम्पन्न करने के लिए है ([11:11–36](https://ref.ly/Rom11:11-Rom11:36))।

सुसमाचार लोगों को पाप की सजा से बचाती है, और यह व्यक्ति के जीवन को भी बदल देती है। [12:1–15:13](https://ref.ly/Rom12:1-Rom15:13) में, पौलुस अपनी ध्यान सुसमाचार की परिवर्तनकारी शक्ति की ओर मोड़ते हैं। यह परिवर्तन सोचने और जीने का एक नया तरीका की मांग करता है ([12:1–2](https://ref.ly/Rom12:1-Rom12:2))। बदला हुआ जीवन समाज में सामुदायिक मेल\-मिलाप में ([12:3–8](https://ref.ly/Rom12:3-Rom12:8)), प्रेम के प्रदर्शन में ([12:9–21](https://ref.ly/Rom12:9-Rom12:21); तुलना करें [13:8–10](https://ref.ly/Rom13:8-Rom13:10)), और सरकार के प्रति समर्पण में ([13:1–7](https://ref.ly/Rom13:1-Rom13:7)) प्रकट होगा। बदला हुआ जीवन अपनी शक्ति उस काम से प्राप्त करता है जो परमेश्वर पहले ही कर चुके हैं और उस काम में अपनी तात्कालिकता पाता है जो उन्हें अभी करना है ([13:11–14](https://ref.ly/Rom13:11-Rom13:14))।

[14:1–15:13](https://ref.ly/Rom14:1-Rom15:13) में, पौलुस एक विशेष मुद्दे को संबोधित करते हैं जो रोम की कलीसिया में एक समस्या थी। मसीही लोग पुराने नियम की विधि से संबंधित विभिन्न प्रथाओं पर एक\-दूसरे की आलोचना कर रहे थे। पौलुस उन्हें एक\-दूसरे को स्वीकार करने और मसीह के आत्म\-समर्पण प्रेम के उदाहरण का अनुकरण करने के लिए प्रेरित करते हैं।

रोमियों का पत्र प्रारूप फिर से अंत में उभरता है, जहाँ पौलुस अपनी सेवकाई और यात्रा योजनाओं पर चर्चा करते हैं ([15:14–33](https://ref.ly/Rom15:14-Rom15:33)), साथी कार्यकर्ताओं और अन्य मसीहियों का अभिवादन और प्रशंसा करते हैं ([16:1–16](https://ref.ly/Rom16:1-Rom16:16)), और साथी कार्यकर्ताओं के लिए आगे के संदर्भों, एक अंतिम चेतावनी, और एक स्तुति गान के साथ समाप्त करते हैं ([16:7–27](https://ref.ly/Rom16:17-Rom16:27))।

लेखन की तिथि, स्थान और अवसर
===========================

संभवतः पौलुस ने रोमियों को अपनी तीसरी मिशनरी यात्रा के अंत के करीब कुरिन्थुस में तीन महीने के प्रवास के दौरान लिखा ([प्रेरि 20:2–3](https://ref.ly/Acts20:2-Acts20:3)), लगभग ईसवी 57 में। [रोमियों 16:1](https://ref.ly/Rom16:1) में किंख्रिया का संदर्भ है —जो कुरिन्थुस के पास का एक बंदरगाह शहर है —भूगोल को और अधिक सटीक रूप से पहचानता है। इस समय तक, पौलुस ने पूर्वी भूमध्यसागर में अपने मिशनरी कार्य को पूरा कर लिया था, और यरूशलेम की उनकी यात्रा निकट थी।

हम पौलुस की पिछली सेवकाई और उनके भविष्य की यात्रा योजनाओं की समीक्षा करके यह निर्धारित कर सकते हैं कि रोमियों किस समय लिखा गया था ([15:14–33](https://ref.ly/Rom15:14-Rom15:33))। चार भौगोलिक संदर्भ ढांचा प्रदान करते हैं: (1\) पीछे देखते हुए, पौलुस ने घोषणा की कि उन्होंने “यहाँ तक कि मैंने यरूशलेम से लेकर चारों ओर इल्लुरिकुम तक मसीह के सुसमाचार का पूरा\-पूरा प्रचार किया” ([15:19](https://ref.ly/Rom15:19))। इल्लुरिकुम एक रोमी प्रांत था जो आधुनिक सर्बिया और क्रोएशिया के समान क्षेत्र में था। पौलुस ने उल्लेख किया कि उन्होंने यरूशलेम से, एशिया का उपद्वीप होते हुए, मकिदुनिया और यूनान में प्रमुख शहरों में कलीसिया स्थापित की। यह वह क्षेत्र था जिसे पौलुस और उनके साथी प्रेरितों के तीन महान मिशनरी यात्राओं में यात्रा किया गया था। (2\) पौलुस का मध्यवर्ती गंतव्य यरूशलेम था, जहाँ उन्होंने “विश्वासियों के लिए उपहार पहुंचाने” की योजना बनाई थी ([15:25](https://ref.ly/Rom15:25))। यह उपहार रुपये\-पैसे थे जो पौलुस ने उन अन्यजाति कलीसियाओं से इकट्ठा किए थे जिन्हें उन्होंने यरूशलेम की कलीसिया की सहायता के लिए स्थापित किया था ([15:26](https://ref.ly/Rom15:26); देखें [1 कुरि 16:1–4](https://ref.ly/1Cor16:1-1Cor16:4); [2 कुरि 8:1–9:15](https://ref.ly/2Cor8:1-2Cor9:15))। (3\) यरूशलेम का दौरा करने के बाद संग्रह पहुंचाने के लिए, पौलुस रोम जाने की योजना बना रहे थे ([रोम 15:24](https://ref.ly/Rom15:24))। (4\) रोमी मसीहियों के साथ लंबा ठहराव पौलुस का अंतिम लक्ष्य नहीं था, जैसा कि [15:24](https://ref.ly/Rom15:24) (“होता हुआ जाऊँगा”) की भाषा स्पष्ट करती है। उनका अंतिम लक्ष्य इसपानिया था, जहाँ वह कलीसिया स्थापित करने के अपने बुलावे का पालन कर सकते थे “जहाँ\-जहाँ मसीह का नाम नहीं लिया गया” ([15:20](https://ref.ly/Rom15:20), [24](https://ref.ly/Rom15:24))। यह जानकारी तीसरी मिशनरी यात्रा के अंत के निकट की तारीख की ओर इशारा करती है।

पौलुस के लिखने का उद्देश्य
==========================

रोमियों तीन विशिष्ट उद्देश्यों को जोड़ता है: पौलुस के धर्मशास्त्र का सारांश प्रस्तुत करना, इसपानिया के लिए भविष्य के मिशन के लिए समर्थन प्राप्त करना, और रोम में कलीसिया में एकता स्थापित करना।

पौलुस अपनी सेवकाई के एक महत्वपूर्ण मोड़ पर थे ([15:20](https://ref.ly/Rom15:20))। उन्होंने पूर्वी भूमध्यसागर क्षेत्र में सुसमाचार को "पूरी तरह प्रस्तुत" किया था ([15:19](https://ref.ly/Rom15:19))। अब वह नए क्षेत्र में सुसमाचार प्रचार करने के लिए तैयार थे। यह काफी स्वाभाविक है, कि पौलुस ने रोमियों को अपने पत्र के अवसर पर अपने धर्मशास्त्र का सारांश प्रस्तुत किया, जैसा कि उन्होंने पिछले पच्चीस वर्षों के विवाद और परीक्षण के बीच इसे तैयार किया था।

फिर भी, पौलुस के लेखन का पूरा उद्देश्य धर्मशास्त्र का सारांश प्रस्तुत करना नहीं है—पौलुस कुछ महत्वपूर्ण धर्मशास्त्रीय विचारों (जैसे, मसीह का व्यक्तित्व, कलीसिया, अंतिम दिन) के बारे में बहुत कम कहते हैं। न ही यह उद्देश्य यह स्पष्ट करता है कि पौलुस ने रोम की कलीसिया को विशेष रूप से ऐसा सारांश क्यों भेजा होगा।

फिर एक और उद्देश्य उभरता है: पौलुस इसपानिया में अपने नए मिशन के लिए रोमी मसीहियों से समर्थन प्राप्त करना चाहते थे। पौलुस की "भेजने वाली कलीसिया," अन्ताकिया, इसपानिया से हजारों मील दूर थी। जैसे ही प्रेरित ने अपने साथ साझेदारी करने के लिए एक नई कलीसिया की खोज की, उनका ध्यान स्वाभाविक रूप से रोम की कलीसिया की ओर गया ([15:24](https://ref.ly/Rom15:24))। इसलिए, यह संभावना है कि पौलुस ने रोम को यह गहन धर्मशास्त्रीय ग्रंथ भेजा क्योंकि वह यह समझाना चाहते थे कि वह कौन थे और वह क्या मानते थे। क्योंकि पौलुस के संदेश को अक्सर गलत समझा गया था, वह प्रारंभिक कलीसिया में एक विवादास्पद व्यक्ति बन गए। वह निस्संदेह इस बात से अवगत थे कि रोम के कुछ मसीही उन पर संदेह करते थे और इसलिए उन्हें विश्वास के कुछ सबसे विवादास्पद मुद्दों पर अपनी स्थिति का सावधानीपूर्वक और तर्कसंगत बचाव प्रस्तुत किया।

पौलुस ने तीसरे कारण के लिए भी लिखा: रोम में मसीही समाज में एक दरार को ठीक करने, जो इस बात पर विभाजित थे कि पुराने नियम की व्यवस्था को अब किस हद तक विश्वासियों का मार्गदर्शन करते रहना चाहिए (देखें [14:1–15:13](https://ref.ly/Rom14:1-Rom15:13))।

अर्थ और संदेश
=============

रोमियों में, पौलुस ने सुसमाचार को प्रस्तुत किया जैसा कि उन्होंने इसे समझा था। उस सुसमाचार का हृदय, विश्वास करनेवालों के लिए मसीह में उद्धार का प्रस्ताव हैं। पौलुस मानव के पाप की समस्या, मसीह के क्रूस में प्रदान किए गए समाधान, और मसीह के साथ जीवित संबंध से मिलने वाली महिमा की आश्वासन की खोज करते हैं। मसीह के क्रूस का संदेश पुराने नियम के साथ निरंतरता में है (क्योंकि इसकी प्रतिज्ञाएँ वास्तव में मसीह में पूरी होती हैं) और और इसके साथ असंततता में भी (जैसे परमेश्वर मसीह में एक नई वाचा का उद्घाटन करते हैं जो पुराने नियम की व्यवस्था को पार कर जाती है)।

व्याख्या
========

मसीही इतिहास के (रेफ़ोमेंशन) सुधार के समय से, रोमियों को एक पत्र के रूप में पढ़ा गया है जो व्यक्ति के उद्धार के बारे में है। मार्टिन लूथर के नेतृत्व का अनुसरण करते हुए, जिनकी अपनी आत्मिक यात्रा रोमियों से गहराई से जुड़ी थी, सुधारकों (रिफ़ार्मर)(जैसे जॉन कैल्विन और अलरिच ज्विंगली) ने इस पत्र में यह शास्त्रीय बाइबल अभिव्यक्ति देखी कि मनुष्य परमेश्वर के साथ मसीह में अपने विश्वास के द्वारा धर्मी ठहराए जाते हैं न कि अपने स्वयं के प्रयासों से। (रिफ़ार्मर) सुधारकों ने पौलुस को एक व्यवस्थावादी यहूदी धर्म के खिलाफ लड़ते हुए देखा जो इस बात पर जोर देता था कि लोगों को उद्धार पाने के लिए व्यवस्था का पालन करना होगा। व्यवस्था के प्रति यहूदियों की अत्यधिक रुचि ने अनेक यहूदियों को यह मानने पर मजबूर कर दिया था कि व्यवस्था के प्रति निष्ठा रखना उद्धार के लिए पर्याप्त है (उदाहरण के लिए, [10:1–4](https://ref.ly/Rom10:1-Rom10:4))।

कई समकालीन व्याख्याकार इस बात पर जोर देते हैं कि इस रेफ़ोमेंशन/सुधार दृष्टिकोण ने पत्र और पहली सदी के यहूदी धर्म को समझने में महत्वपूर्ण तत्वों को छोड़ दिया है। यह तर्क दिया जाता है कि पौलुस के समय के यहूदी यह नहीं मानते थे कि उन्हें उद्धार पाने के लिए व्यवस्था का पालन करना होगा। वे पहले से ही उद्धार प्राप्त कर चुके थे, क्योंकि परमेश्वर ने उन्हें अपने लोग चुन लिया था। व्यवस्था का पालन करना वह तरीका था जिससे वे परमेश्वर के लोगों के रूप में अपनी स्थिति बनाए रखते थे। ये व्याख्याकार कहते हैं कि पौलुस व्यवस्थावादी के खिलाफ नहीं बल्कि बहिष्कारवाद के खिलाफ लड़ रहे थे—यहूदियों के उस दावे के खिलाफ कि उद्धार केवल इस्राएल तक सीमित था और गैर\-यहूदियों के साथ साझा नहीं किया जाना चाहिए। तदनुसार, पौलुस यह दिखाते हैं कि सुसमाचार कैसे विश्वास के माध्यम से उद्धार को पुराने नियम से नए नियम तक परमेश्वर के लोगों की निरंतरता और उनके अपने समय में यहूदियों और गैर\-यहूदियों के संबंध से जोड़ता है।

रोमियों को समझने के इस नए दृष्टिकोण की अत्यधिक सराहना की जा सकती है। मसीही व्याख्याकारों ने कभी\-कभी यहूदियों की शिक्षा में शामिल अनुग्रह और विश्वास के पहलुओं को नजरअंदाज कर दिया है। रोमियों में परमेश्वर के लोगों में गैर\-यहूदियों को शामिल करने और कलीसिया में यहूदियों और गैर\-यहूदियों के बीच संबंधों के बारे में बहुत कुछ कहा गया है।

अंततः, हालांकि, न तो रेफ़ोमेंशन/सुधार दृष्टिकोण और न ही समकालीन दृष्टिकोण अकेले रोमियों में सब कुछ समझा सकते हैं। यदि हम पत्र को समग्र रूप से समझना चाहते हैं, तो इन दृष्टिकोणों को मिलाना आवश्यक है। अपने सबसे बुनियादी स्तर पर, रोमियों सुसमाचार के बारे में है—और सुसमाचार, सबसे पहले और सबसे महत्वपूर्ण, यह संदेश है कि हर कोई परमेश्वर के साथ सही संबंध कैसे बना सकता है।

* **Associated Passages:** ROM 1:1

